Еліміз егемендік алған алғашқы жылдарынан бастап білім беру ісіне аса мән берілуде . Бүгінгі ғаламдастыру дәуірінің талабына сай білім беру барысында оқушының жеке тұлғасын жан-жақты жетілдіруге , олардың танымдық әрекетін дамытумен қатар ғаламдық ой-санасын қалыптастыруға ерекше назар аударылуда . Елбасы Назарбаевтың “ Қазақстан – 2030 ” стратегиясында болашақ қоғам мүшелері – жастар туралы айта келіп , Біздің балаларымыз білігі жоғары жұмысшылар мен фермерлер , инженер , банкирлер және өнер қайраткерлері , магазиндердің иелері , мұғалімдер мен дәрігерлер , зауыттар мен фабрикалардың иелері , биржа делдалдары және спортшылар болады . Олар мұнай , газ бен электр қуатын , тамақ өнімдерін өндіретін , әрі олармен әлемдік экономиканы қамтамасыз ететін болады - дегені бүгінгі мектепке үлкен жауапкершілік жүктелгенін көрсетіп отыр . Елбасының осы сөздері бүгінгі әлемдік ғаламдастыру жағдайына болашақ ұрпағымыздың қандай дайындықпен бару керектігін айтады . Сонымен қазіргі мектептің оқушыларын жеке тұлға етіп қалыптастыруда адам бойындағы асыл қасиеттердің көзін ашып , оны қоғамның белсенді мүшесі етіп дайындау білім мен тәрбие және дамыту қатар жүргізілгенде ғана ғаламдық ойлауға бейімдеу өз дәрежесінде жүзеге асады . Жастардың болашаққа деген бағыт-бағдары отбасында , мектеп қабырғасында , қоғамда , яғни бүкіл қоршаған дүние ортасында қалыптасады . Бұл өсіп келе жатқан жастарымыздың бойында жеке тұлғалық қасиеттерді қалыптастыруды тек Қазақстандық білім көлемінде ғана емес , әлемдік өркениетті елдермен тәжірибе алмасу арқылы іске асыруды ғаламдық деңгейде ойлауды қажет етеді . Сондықтан оқушылардың ғаламдастыруға дайындығы , өмірге көзқарасын бейімдеу зор маңызды міндет болып табылады . Әрине , қоршаған дүниенің әр саласының көзқарасқа тигізетін әсері , беретін білім , тәрбиеге ықпалы әр түрлі . Мемлекетіміз осының бәрін ескеріп , білім беру жүйесін баса дамытуға , оны дүниежүзілік деңгейге котеруге мән беріп отыр . Осындай аса маңызды сенім жүктеліп отырған жастарымыздың болашақта мемлекеттік жауапты қызметтерді атқаратындай , өз мүддесінен гөрі халықтық мүддені дәріптейтін жәнс ғаламдық деңгейде ойлай білетін жеке тұлға болып өсіп жетілуі оларға сапалы білім беру , саналылыққа тәрбиелеу , жеке бас құндылығын көтеру оқу-ағарту саласының үлесіне тиеді . Осыған байланысты білімнің мазмұнын , оқыту әдістері мен сабақты ұйымдастыру нысандарын жетілдіруді нақтылай түсу қажеттілігі туындайды . Білімнің әрбір бөлігі оқушының ғаламдық ойлауға септігін тигізіп , олардың әлем туралы ой жүйесін дамытуға негіз салуы тиіс . Сондықтан орта білім стандартында “ Мектептің әрбір саласында жеке тұлғаны дамыту міндетіне сай білім мазмұнының толық жүзеге асуын қамтамасыз ету ” талабы қойылып отыр . Оқушының ғаламдық тұрғыдан ойлауын қалыптастыруға , ойлау әрекетін дамытуға алған жалпы білімдері тірек бола алады . Ғылым мен техниканың дамуымен әлеуметтік өмір деңгейі де өзгеріп отырады . Осының бәрі табиғат байлығына адам миы мен күшінің жұмысынан туады . Әр адамның ойы мен білімі әр қоғамға қандай керек болса , табиғат пен оның байлығы да сондайлық керек . Мұның өзі дүние бір бірімен байланыста дамитынын ондағы адам мен қоғамаралық қатынасты да қадағалай білген жөн . “ Қазақстан Республикасының 2015 жылға дейінгі білім беру дамыту туралы тұжырымдамасының ” басты мәнділігі – ол үздіксіз білім жүйесінің негізгі иедеялары мен қағидаларын XXI ғасыр талаптарына сәйкестендірудің және оны әлемдік білім кеңістігінің даму заңдылықтарына ұштастырудың жолдарын көрсетуге арналып отыр . Тұжырымдаманың басты ерекшелігі мен артықшылығы білім берудің ұлттық жүйесін қайта құрудың принципті жаңа идеяларын ұсынуында болып отыр . Бүгінгі қоғамда мектеп қабырғасында және жоғары оқу орнында оқып білім алып жатқан жас ұрпақ алдында “ Қазақстан – 2030 ” бағдарламасында көрсетілген “ Барлық қазақстандықтардың өсіп-өркендеуі , қауіпсіздігі мен әл-ауқатының артуы ” сияқты ұзақ мерзімдік асыру стратегиясын үшінші мыңжылдықта жүзеге асыру міндеті тұр . Демек , бұл қоғамдық саладағы өзгерістерді сай жоғары талаптар қоя отырып , экономикалық бәсекелестік жағдайында сапалы мамандар даярлау қажеттігін алға тартады . Білім берудің мақсаты , оның ұйымдастырушылық құрылымы , технологиялық жағынан жабдықталуын , оқыту әдістемесі қоғамның әлеуметтік сұранысынан туындайды . Бұған дейін білім беру үрдісінің негізгі бөліктері : Мақсат —> мазмұн —> форма —> әдіс —> оқыту көрнекілігі болса , бүгінде жаңа технология бойынша оқып үйрену —> меңгеру —> өмірге ендіру —> дамыту болып өзгерген . Егемен еліміздің экономикасы мен саясатының , білім мен ғылымның тұтқасын өзге емес , өз еліміздің азаматтары ұстауы керек . Оның негізі бүгін қалануы тиіс . Бұл міндетті шешетін – болашақ қазақ мектебі . Құрғақ қиялдан болашаққа нақты ұсыныс керек . Ақын қоғам қайраткері Жұмабаев : Қазақтың ұлттық мектебі қандай болуы туралы терең пайымдау қажет , қазақтың тағдыры , келешегі , мектептің қандай негізде құрылуына барып тіреледі . Мектебіміздің саулық , өз жанымызға қабысатын , үйлесетін негізін құра білмесек , келешегіміз күңгірт - деген еді . Осы бір ұлағатты ой шәкірттерге білім берудің бүгінгі күн талабына сай келетіні даусыз . Болашақ Қазақ мектебі ұлтқа , оның мүддесіне қызмет етуі керек . Олай деуге негізі , бір халықтың болашағы мен ертеңін екінші бір ұлт ойлауы да , дамытуы да мүмкін емес . Солай екен , қазақ балалары өз ата-бабасының өткен тарихын , тілін , салт-дәстүрі мен мәдениетін , жерін қастерлей білуге тәрбиеленіп өсуі қажет . Физика бүгінде өркениеттен өзінің лайықты орынын алған және қарыштап дамыған ғылым . Оны бастапқы кезімен салыстыра алмайсың . Сол үшін де кейде басқа саланың өкілдері әзілдеп : “ Физиктер арбамен атомға қуып жетіп алды ” - дейді . Бұл әзілдің түбінде негіз бар . Мұнысы қарапайым дененің қозғалысынан – элементар бөлшектерге дейінгі аралықты меңзеп отырғандары . Расында да қазіргі кезде физиканың зерттеу объектісі көзге көрінбейтін микродүниеден - ғарышқа , Галатикаға дейін созылып жатыр . Өткен ғасырда адам баласы түрлі ұшу құралдарын : ұшақ , тікұшақ жасап , аспан көгіне көтерілді . Ракетаның – кеменің көмегімен ғарышқа самғап , ақырында Айға қонды . Күнделікті өмір мен тұрмыста радиоқабылдағыш , телефон , теледидар сияқты керемет құрылғылар пайда болды . Тіпті соңғы кезде адамның айтқанын екі етпейтін роботтар , мүмкіндігі мен қабілеті ғаламат компьютерлер дүниеге келді . Қысқа уақыт ішінде компьютер барлық саланы жайлап алды . Бүгінгі тіршілікті онсыз елестету қиын . Прогресс өркендеу дегеніміз қандай . Ал енді осының бәріне физиканың қатысы жоқ деп кім айта алады ? Керісінше , көзі ашық , көкірегі ояу кез келген азамат мұның негізі физикада жатқанын жақсы біледі . Демек , физика ғылымы адамзат қоғамының өсіп өркендеуіне , биік әлеуметтік деңгейге көтеруіне салмақты үлес қосты деуге болады . Бірақ бұдан ғылым өзінің бар жаңалығын ашып “ асарын асап , жасарын жасап ” қойған деген ұғым тумауы керек . Физикада шешілмеген түйін , ашылмаған сыр әлі көп . “ Физик пен лириктің айырмашылығы неде ” деп сұрағанда біреу : “ лирик оңай нәрсені қиын тілмен түсіндіреді , ал физик қиын нәрсені оңай тілмен түсіндіреді ” деп жауап беріпті . Сол айтқандай , физиканың алдында адам баласына “ оңай тілмен ” түсіндіріп беруге тиісті талай міндет тұр . Қай кезде де ғылымды дамытатын кейінгі – ізбасар ұрпақ . Мемлекетіміз өркениетті елдер қатарына қосылып , әлем құрылымының белсенді мүшесі болуы үшін , бірінші кезекте ғылым мен білімнің дамуына көңіл бөлуі керек . Мемлекетіміздің ертеңі де бүгіні жас ұрпақтың біліміне тығыз байланысты екендігі айдан анық . Ал , жас ұрпаққа беретін білім мазмұнын жақсарту , оны заман талабына сай игеру , оларды отан сүйгіштікке ақыл-ойын жан-жақты дамытуға ұмтылуға тәрбиелеп , шығармашыл тұлға әрі реформаторлардың белсенді жалғастырушысы ретінде қалыптастыруды көздейтін білім беру , бірінші кезекте ұстаз еңбегімен тығыз байланысты . Қазіргі кезде жалпы орта білім берудің мақсаты мен міндеттері , іс мазмұны едәуір өзгеріске ұшырап , жаңаша мәнге ие болды . Сондықтан сабақтарды жаңадан ұйымдастыру қажет деп ойлаймын . Қалай да оқушылардың пәнге деген қызығушылығын , ынтасын ояту керек . Сабақ – мұғалімнің ізденісінің нәтижесі . Күнделікті сабақтағы бір сарындылық оқу – оқушылардың пәнге деген қызығушылығын жоғалтады . Сондықтан сабақты ыңғайына қарай түрлендіріп өтсе , сабақтың мазмұнын аша түседі . Оқушылардың пәнге қызығушылығын арттырудың бір жолы сабақты жаңа тәсілмен өткізу болып есептеледі . Физика сабағында ойын элементтерін пайдалану оқушылардың ой-өрісін , танымдық белсенділігін арттырады . Оқушыларды тапқырлыққа баулып , зейінін , ойлау қабілетін дамытып , білім-танымын кеңейтеді . Оқушылардың физика пәніне қызығушылығына , еркін шығармашылығына , өздігінен ізденушілігіне физикалық ойындардың тигізетін үлесі зор . Ең бастысы оқушының ой-ниеті мен сапасын ынталандырып , әр тарауды оқып аяқтаған соң , сабақтан тыс ойын сабақтар ұйымдастырудың маңызы зор . Әсіресе , ойын сабақтарды пысықтау сабақтарында қолдану тиімді . Оқушылардың танымдық ой белсенділігін қалыптастыруда ойын сабақтарын өткізу оқушыларды өз бетінше ізденуге , ойлау кабілетін арттыруға , тапқырлыққа баулиды . Сондықтан оқушылар сұрақтар мен сөзжұмбақтарды шешу үшін өтілген материалды үнемі кайталап отыруды әдетке айналдырады . Оқушылардың сабаққа деген ынтасы артып , олардың шығармашылык ой-өрістерін , түсінік-танымдарын еселеп , арттыра түседі . Ойын сабақ оқушылардың логикалық ой-өрісін , сана-сезімін дамытуда , олардың әр түрлі шамалар мен бірліктердің , терминдер мен заңдылықтардың , құбылыстар мен өзгерістердің атын есте сақтауға көмектеседі . Сабаққа дайындық барысында оқушылар әр түрлі газет-журналдарды , көмекші құралдар мен анықтама кітаптарды пайдаланады , яғни бір сөзбен айтқанда оқушылардың өз бетінше шығармашылық ізденіспен жұмыс жасау қабілетін арттырады . Ең бастысы ойындар оқушылардың көңілін өз бетінше ізденушілікке аударып , қабілетін арттырады . Ойынның әлеуметтік бейнесін зерттеуші белгілі психолог Элькониннің сөзімен айтсақ : “ Ойын – ол адамдардың арасындағы әлеуметтік ара-қатынас , практикалық білімдері және қызметі ” . Оқу ойындарын қолданудың жағымды жақтарына американдық авторлар мыналарды жатқызады : ойындар абстрактілі оқытуға қарағанда өз тәжірибесімен оқытуға мүмкіндік береді ; ойындар ойын басшысының тәжірибесіне немесе дағдысына тәуелсіз ; ойындар интуицияны жаттықтырады , мәселені шешу қабілеттілігін және қажетті әлеуметтік мінез-құлықтың түрін таңдауға , үрдістер мен құбылыстардың деректерін түсінуге , стратегиялық баламаны шешім қабылдауға , тәуекелге бел байлауға үйретеді ; ойындар жеке мәселелерді оқуда және шешуде қабілетті әрі қарай арттыруда , ойынға қатысушылар оқытушының ролін ойнап , бірін-бірі белгілі бір деңгейде оқытады , бірақ әрқайсысы бір ойында өздерінің қабілеттілігі мен қажеттілігіне қарамай көп нәрсеге үйренеді . Жаңа технология жүйесінде проблемалық , іскерлік ойын арқылы оқытудың маңызы зор . Оқушылар әр түрлі проблемаларды талдайды , оның шешу жолдарын іздестіреді . Мұндай сабақтар оқушылардың логикалық ойлау қабілетін дамытады , пәнге деген қызығушылығын арттырады , өмірде кездесетін түрлі қиындықтарды жеңуге тәрбиелейді . Іскерлік ойын сабақтарын өткізу технологиясы 3 кезеңнен тұрады . I кезең : Дайындық ( рольдерді бөліп беру , оқушыларды топтарға бөлу , проблемаларын алдын ала таныстыру , қажетті материалдарды жинау ) . II кезең : Ойын кезеңі ( оқушылар жасаған хабарламаларды тыңдау , пікірталас жасау , қабылданатын шешімді талқылау және оны бақылау , талқыланған шешімді қабылдау ) . III кезең : Қорытындылау ( проблеманы шешудің тиімді жолдары іздестіру ) . Іскерлік ойындарының дидактикалық , тәрбиелік , дамытушылық ( әлеуметтендірушілік ) маңызы зор . Физикалық білімдерді жүйелі түрде меңгерту мақсатында сабақтың ойын түрінде өткізілуі оқушыларды көтеріңкі көңіл-күйін туғызып , олардың белсенділігін , дербес ойлаушылығын , қызығушылығын арттырып , білімді қалбылдауға барынша қолайлы ықпалын тигізеді . Жалпы тарау немесе тақырып бойынша қайталау сабағын саяхат түрінде өткіземін . Сабақты сергіту сәті физикалық көрініс , физикалық жұмбақтар , физика мен халықтың мақал-мәтелдерін байланыстырып пайдаланамын және әр түрлі қызықты физикалық тәжірибелер жасатамын . Мысалы , 7 сыныптарда “ Физика еліне саяхат ” , 8 сыныптарда “ Физика және экология ” , 9 сыныптарда “ Физика және ғарыш ” , 10 сыныптарда “ XXI ғасырдың көшбасшысы ” интеллектуалдық - танымдық шоу сабағы және 11 сыныптарда “ Физика ауыл шаруашылығында ” атты ойын сабақтарды өттім . 2003-2005 жылдар Елбасы Жарлығымен “ Ауыл жылы ” болып аталуына байланысты әр ауылда , әр мектепте , әр мұғалім осы бағытта үздіксіз жұмыс жүргізу арқылы өз үлестерін қосу керек . Ауылымыздың ең басты айналысатын шаруашылығы мақта және егіс . Физика мен ауыл шаруашылығын , халықтық педагогикамен ұштастыра өттім . Ауыл шаруашылық өндірісіне , болашақ еңбек іс-әрекетінің ерекшеліктеріне оқушылардың қызығуы басым болып келеді . Бұл деректерді оқушылардың білуге құштарлығын , танымдық белсенділігін , туған табиғат үшін жауапкершілік сезімін , пайдалы болуға ұмтылуын дамыту кезінде қолдануға болады . Ауылдық мектептің оқу-тәрбие ісінің тиімділігін арттыруға ықпал ететін шарттарының біріне оның табиғатқа жақындығын жатқызуға болады . Оқушылардың ауыл шаруашылық өндірісінің нақты түрлемеріне және жерді өңдеумен байланысты тіршілікпен оқыту мен тәрбиелеудің қолайлылығы сол , оқушылардың шамасы келетін қоғамдық пайдалы еңбекті үйренуіне және олардың туған өлкесі мен ауыл шаруашылығына сүйіспеншілігін , құрметін тәрбиелеуге ықпал етеді . Оқушылар әрбір сабақтан мол білімділік , тәрбиелік , дамушылық алу керек . Сондықтан пәнаралық байланыс арқылы сабақтың біліми , ғылыми сипатымен қатар оның тәрбиелік танымдық , адамгершілік мазмұнда ұйымдастырылуын ойластырған абзал . Мысалы , оқушыға білім нәрін бере отырып , рухани мәдениетін , ұлттық салт-сананы игеруге тәрбиелік мәні бар іс-шараларды әр пән төңірегінде ана тілі негізінде ұйымдастыруға болады . “ Заттың беріктіктігін өткен кезде ” , “ Шешен өзінен сынады ” , “ Жарықтың түзу сызық бойымен таралуын ” өткенде : “ Қисық ағаштың көлеңкесі де қисық ” , “ Үйкеліс құбылысы ” тақырыбында “ Саусақ бірікпей , іне ілікпейді ” ұлағатты құрылымдарды байланыстырудың тиімділігі сөзсіз терең . Оқыту үрдісі кезінде сабақтағы басты тұлға білім беретін мұғалім емес , осы білімді қызыға қабылдауға дайын оқушының болуы . “ Қызығу – әр қырынан алып қарауға болатын күрделі ұғым , адамның белгілі бір объектіні ұнатып , білуге ұмтылған іс-әрекетіне қуаттандыратын психикалық ерекшелік ” деген пікір айтады ғалымдар Беляев , Морозова , Рубинштейн . Қызығу адамды жаңаны білуге , әрекеттің жаңа әдістерін іздестіруге құмарландырады . Сондықтан адамның қызығуы бір іспен шүғылданғанда , әр түрлі әрекеттерде көрініс табады . Ойын қазметінің мүмкіндігін сипаттау оқушылардың таным қызығуының құрамын қалыптастыру ұғымы мазмұнын қарастырады . Елбасының білім және ғылым қызметркелерінің II съезінде : Болашақта еңбек етіп , өмір сүретіндер – бүгінгі мектеп оқушылары , мұғалім оларды қалай тәрбиелесе , Қазақстан сол деңгейде болады . Сондықтан ұстазға жүктелетін міндет өте ауыр - деген сөздері әрбір мұғалімнің жолбасшысы болу керек деп ойлаймын . Білім беру саласындағы қазіргі оңды өзгерістер әрбір мұғалімнен өз ісіне мұқияттылықты талап етеді . Жоғарыдағы ұстанымдардың орындалуы үшін әр мұғалім өзі мен оқушының терең дәрежеде екенін естен шығармай , оны жеке тұлға ретінде қабылдап , оған беретін сабақтың оқыту әдістерін түрлендіріп жетілдіруі қажет . Үйреншікті , дайын әдіс-тәсілдер бүгін баланы қызықтырмайды . Сондықтан қайткенде баланың ойына , сезіміне серпіліс ендіруді мақсат етіп кою керек . Сан алуан әрекет арқылы ақыл-ойды ұштау , жетілдіру , жеке тұлғаның өзіндік идеясын , көзқарасын , сенімділігін , жауапкершілігін біртіндеп дамыту жолдарын іздестіру — осының бәрі бүгінгі қажеттілік . Нағыз өз ісінің шебері ғана жоғары жетістіктерге ие бола алады . Ал білікті маман болу үшін көп ізденіс керек екені даусыз . Мен де өз әріптестеріммен қатар бала оқыту мен тәрбиелеу ісіне өз үлесімді қосып келемін . Ауыл мектебінде физика пәнінен сабақ беру оңай емес . 20 жылдан бері мектебімізге бір жаңа құрал-жабдық келген емес , ескі құралдардың пайдалануға келетінін жамап-жасқап дегендей пайдаланамыз . Соған қарамастан әр оқушының жүрегіне жол таба білу , оны қызықтыра білу , ойландырып сөйлете білу менің міндетім деп түсінемін . Оқушының ойлау қабілетін артыру , сол қабілетін белсенді ету – басты мақсатым . Ойланып , толғанған оқушы , әрине , сөйлей де біледі , тыңдай да біледі , тұжырымдап пікір де айта алады . Өзім осы бағыттағы тәжірибемде оқыту әдістерінің тиімділерін іріктеп жиі пайдалануым көп нәтиже беруде . Әсіресе , мен баланың білімге деген қызығуын арттыратын жүйелі іс-әрекеттер ұйымдастыруға талпынамын . Ол жүйе мына төмендегідей : Қызықты жағдайлар , хабарламалар . Оқушылардың өз бақылауларынан , өзойларынаншығарған , қиялынан шыққан жағдайлар , туындылар . Шығармашылықпен жұмыс істеуге арналған тапсырмалар . Әр түрлі анықтамалықтармен жұмыс істеуге дағдыландыру . Ғылыми әдебиеттердің оқуға баулу . Жарыстар , сайыстар ұйымдастыру . Әр түрлі танымдық ойындар ұйымдастыру . Сабақтың әр түрлі формада өтуін ( экскурсия , мектептен тыс сабақ ) қамтамасыз ету . Телеарна мен мерзімді баспасөздерде берілген соңғы физика ғылымының жаңалықтарымен таныстырып отыру . Қызықты тәжірибелерді , сапалық есептерді көбірек қолдану . Мұғалімнің айшықты , өмірденалынғандәйектердісабақта қолдану . Осы әдістерді сабақта қолдана отырып оқушының ойлау тәсілдерін бақылауға болады . Берілген материалдан оқушы ең маңыздысын , ең бастысын бөліп алады , басқа нәрселермен салыстырады , оны жүйелеп , қорытындылайды , нақтылайды , анықтайды және ұғымға түсінік береді , оны дәлелдейді немесе жоққа шығарады , модельдейді . Жаңағы тәсілдерді қолданғанын оқушының сөзінен , тұжырымынан байқауға болады . Өз тәжірибемдегі оқушының ойлау қабілетін арттыру үшін қолайлы деп санайтын әдістерім : ойын , жарыс , сайыс , оқушының қиялын , бақылауын қолдану , танымдық ойын және шығармашылықпен орындауға арналған тапсырма . Мәселен сұрақтар қоя отырып сабақ өткізу . Сабақтарды дәстүрлі емес формада жүргізу . Тағы да айта кетерлік нәрсе , әрбір сабақты өзекті де ділгір сабаққа айналдыру , әрі дәстүрлі емес түрде өткізу мүмкін емес және қажеті де жоқ . Бірақ , әрбір сабақ баланы тәрбиелей отырып оқытуға міндетті . Мұғалім оқыту әдістерін таңдағанда осы қағидаларды естен шығармағаны абзал . 