Іс-әрекет психологиясы . Адам әрекеттерінің барлығы бір мақсатқа , бір мүддеге саналы түрде бағытталып отырады . Еңбекте болсын , оқуда болсын адам алдына бір мақсат қойып , содан бір нәтиже шығаруға тырысады . Затқа бағытталған және белгілі мақсат көздеген қозғалыстарды әрекет деп атайды . Әрекеттің ең қарапайым түрі зат арқылы жасалатын әрекет . Бала тамақты қасықпен ішуді , қолын сабындап жууды үйренеді . Біртте-бірте затты игеруді үйреніп әрекетін жетілдіре береді . Психологияда әрекеттің екі түрі болады , бірі дененің затпен айналысу әрекеті , сыртқы моторлық , және ақыл- ойдың ( ішкі психикалық ) реалдылықпен әрекеті . Кеңес психологтары Выготский , Леонтьев зерттеулерінде ақыл- ой әрекеті әуелде сыртқы заттық әрекет түрінде көрініп , бірте-бірте ішкі психикалық амалға ауысатынын көрсетеді . Сырқы әрекеттің ішкі амалға ауысуы интериоризация деп аталады . Мысалы , бала санауды үйренеді , әуелі таяқшаларды санайды , бір-біріне қосады , соңынан таяқшалар керек болмай қалады . Есептеу заттан , сыртқы әрекет түрінен ауысып , ақыл-ойдың ісіне айналады . Ақыл-ой әрекетін игерген адам өзі тындырмақ болған іске , сыртқы әрекетке кіріспес бұрын әуелі ой елегінен өткізіп алады , көзге елестетіп көреді , сөзбен сипаттайды . Ақыл-ой әрекетін заттық әрекет түрінде сыртқа шығару экстериоризация деп аталады . Сөйтіп сыртқы іс-әрекет ішкі іс-әрекеттің бақылауымен жүргізіледі . Ортақ мақсатқа жету үшін біріккен және белгілі бір қоғамдық міндетті атқаратын әрекеттер жиынтығы іс-әрекет болып саналады . Іс-әрекет адамның өмір жолын анықтайды . Психика мен іс-әрекет арасында күрделі байланыс бар . Психика іс-әрекетте қалыптасады . Екінші жағынан – психика іс-әрекетті реттеп отырады . Іс-әрекет адамның өмір жолын анықтайды . Психика мен іс-әрекет арасында күрделі ара қатынас бар . Бір жағынан , психика іс-әрекетте қалыптасады және көрініс танытады , екінші жағынан , психика іс-әрекетті реттеп отырады . Іс-әрекеттің психиканы қалыптастырушылық рөлін әр түрлі салада жұмыс істеп жүрген адамдардың ерекшеліктерін салыстыру арқылы көруге болады . Психологияның іс-әрекет , ерекшеліктерін ( еңбек психологиясы , педагогикалық , спорттық психология ) зерттейтін салалардың болуы кездейсоқ емес . Іс-әрекеттің түрі адамның бойында тұрақты бір белгілерді қалыптастырады , сол себепті мінез-құлықтың бір көрінісіне қарап , кейде тіпті сырт пішінінен-ақ адамның қай мамандық иесі екенін біле қоямыз . Мұғалімнің жеке басының қасиеттерін зерттеу арқылы балаларды оқытып , тәрбиелеуде оның шеберлік таныта алуына қай қасиеті көмектесетінін білуге болады . Мұндай деректер болашақ ұстазды тәрбиелеу мен өзін-өзі тәрбиелеудің бағдарламасын белгілеуге көмектеседі . Психика әрекет пен қоғалысты реттеуші қызметін атқарады . Бұл реттеу психикалық бейнелеудің әр түрлі дәрежесінде жүзеге асады . Түйсік және қабылдау дәрежесінде күштің , бұлшық еттің қимылы мен қозғалыс сипаты көрінеді . Ақыл-ойға салып ісі еленетін міндеттер сезім деректері негізінде шешіледі , бірақ оны ақыл-ой ретке келтіріп отырады , яғни екінші сигналдық дәрежесінде жүзеге асады . Іс-әрекеттің негізгі сипаттамасы болып – оның мағыналығы саналады . «Мағынасыз әрекет» деген ұғымға ешқандай түсінік берілмейді . Әр бір адам іс- әрекет кезінде белгілі бір жайларға байланысты және қандай да бір мақсат көздеп қимыл жасаушы ретінде әрекет етеді . Іс-әрекетке жету үшін іштей талаптану жеткіліксіз . Бұл үшін іс-әрекет обьектісін білу қажет , сондай-ақ талаптануды мақсатпен ұштастыра білу керек . Мотив-мақсат болатын ортада іс-әрекеттің әлеуметтік және таптық себептері ерекше айқын байқалады . Іс- әрекет арқылы табысқа жету сәтсіздікке ұшырау адамның бойында қалыптасқан ерекшеліктер арқылы електен өтіп барып , одан әрі іс-әрекетке әсер етеді . Табыс адамды қанаттандырады , көңілін өсіреді , 2-ден тоқмейілсу туғызады . Іс-әрекеттің қандайы болсын адамды қажытады . Қажу қызмет атқарушы орган немесе организм күшінің іс-әрекет процесінде табиғи таусылуы . Шаршау қажыған адамның көңіл күйі . Тынығу іс-әрекет түрін ауыстыру , күшті қалпына келтіру іс-әрекетті одан әрі жалғастыруға мүмкіншілік жасайды . Қажуда жұмыс қарқыны баяулайды және сапасы төмендейді . Іс-әрекет құрылымы жөніндегі проблема психология теориясының дамуы мен көптеген практикалық міндеттердің тиімді шешімін табуда үлкен маңызға ие . Іс-әрекет құрылымы жөніндегі алғашқы теориялық пайымдаулар әрекет элементтерімен байланыстырылады . Адамның дүние жайлы білімі алғашында бейне , түйсік және қабылдау түрінде пайда болады . Білім тек білу үшін қажет емес . Таныс емес затпен кезіккенде біз ең алдымен онымен қалай әрекет жасау керектігін білуге тырысамыз . Сіз жаңадан шыққан тұрмыстық техниканы қолданбас бұрын ең алдымен оны қалай пайдалану жайында баяндалған нұсқаумен танысасыз . Қандай да болсын күрделі іс-әрекетті орындау үшін адамға мақсатқа жетуді қамтамасыз ететін қимыл және әрекет жайлы мәліметтер қажет . Бұл мәліметтер кимылдық елестер түрінде есте сақталады . Іс-әрекетке тұрақты араласа отырып , білім іс-әрекетті ақылға салудың жоғары сатысына көтереді , адамның өзі атқарып отырған іс-әрекетінің дұрыстығына сенімін арттырады . Білімсіз іс-әрекет мүмкін емес . Адамның қызметі әрдайым дағды және білгірліктен тұрады . Қызметтегі дағды мен білгірліктің алатын орны жайлы әр түрлі пікірлер бар . Іс-әрекетті қарапайым дәрежеде орындауды да , осы іс-әрекетте адамның шеберлік танытуын да «білгір» деген ұғымға жатқызамыз . Қарапайым білгірлік дегеніміз білім негізінде немесе еліктеу нәтижесінде пайда болатын әрекет . Білгір-шеберлік әбден қалыптасқан дағды мен білім негізінде пайда болады . Сәби заттармен әрекет жасауды еліктеу арқылы игереді . Ол қимыл- қозғалыс түрлерін үлкен адамдарлың әрекетін бақылау нәтижесінде жинақтайды . Осының нәтижесінде қарапайым әрекет қалыптасады . Мысалы , өзіне-өзі қызмет ету әрекеті жаттығу нәтижесінде біртіндеп дағдыға айналады . Адам жеке әрекеттерді орындау дағдысын меңгерсе , іс-әрекет мінсіз атқарылатын болады . Дағды - әрекетті орындаудың қалыптасқан тәсілі . Іс-әрекетті игерудің бастапкы кезеңінде бұл әрекеттер оның негізгі компоненттері болды . Мысалы , оқуға үйрету кезіндегі сөзді буынға бөлу , буындарды косу арқылы оны мағыналы сөзге айналдыру оқудың негізгі мазмұны болып табылады . Оқуға жаттығу үстінде оқушы жүгіртіп оқуға дағдыланады . Яғни ол бұдан былай сөзді буынға бөлуді , буындарды қосуды мақсат етіп қоймайды . Өйткені оның әрекеті енді жеңіл , жүгіртіп оқитын дағдыға айналды . Қандай да болсын дағдының негізіндс шартты рефлекторлық байланыстарды қалыптастыру және бекіту жатады . Әрекетті тұрақты қайталау нәтижесінде нерв жолын соған икемдеу белгілі бір нерв жүйесінде қозу процесін дәлме-дәл тұрақтандыруға жеткізеді . Қалыптасқан нерв механизмдері әрекетті орындау процесінде бірқатар өзгерістер туғызады . Біріншіден , дағдының қалыптасуы нәтижесінде әрекетті орындау мерзімі күрт қысқарады . Мысалы , жаңа үйреніп жүрген машинистка тәжірибелі машинисткаға қарағанда материалды мүлде баяу басады . Әдетте жазуды жаңа үйрене бастаған кезде адам минутына 2-3 сөз жаза алады . Ал жазуға дағдыланған соң , ол минутына жүз әріпке , дейін жаза алады . Екіншіден , артық қимылдар жойылады , қимыл кезіндегі күш жұмсау іс-әрекет мақсатына сәйкес келеді . Бірінші сынып оқушысы жазу жазған кезде қаламды тым қатты қысып ұстайды . Бұл жұмысты аатқару үшін ол бастапқы кезде едәуір дене және бұлшық ет күшін жұмсайды . Ал жазу дағдысы қалыптасқан соң артық , қимыл және күш жұмсау жойылады . Үшіншіден , жеке дербес қимылдар біртұтас әрекетке тоғысады . Балаға жазу үйреткенде мұғалім әріптің жеке бөлшектерін жазу дағдысын үйретеді . Ал жүгіртіп жазғанда , әріптерді қаламды сүйкей салып-ақ тізе береді . Жақсы жаттыққан қимыл дағдысы нәтижесінде еңбек өнімділігі артады , жұмыс сапасы жақсарады және адам тез шаршамайтын болады . Жаттыққан қимыл дағдысы іс-әрекет құрылымын қайта кұруға мүмкіндік береді . Әрекеттің орындалуын қадағалайтын сезу жүйелерінің арақатынасы өзгереді . Дағдыны жаттықтырғанға дейін заттармен қимыл жасаудың дәлдігі мен дұрыстығы көру және қимыл талдағыштарының біріккен қызметі арқылы бақыланады . Бұл жағдайда көру жетекші роль атқарады . Ал қимыл дағдысы бекіген кезде қимылды көру арқылы қадағалау қакеті азаяды . Қимылдың дәлдігін дербес бақылайтын кинестезиялық ( қимылды сезу ) механизмдер қалыптасады . Маман пианист пьеса орындағанда клавиатураға қарамайды . Тәжірибелі машинистка материалды «көзді жұмып отырып» , яғни жазу машинкасының клавиатурасына қарамай басады . Дағдының ерекшелігі оның автоматтануы болып табылады . Қалыптасқан дағды оны орындаған кезде сананың қадағалауын қажет етпейді . Әрине бастапқы кезде сана қимылды бақылайды , бірақ дағды қалыптасқан сайыны сананың бақылау қажеті азая береді . Жақсы жаттыққан дағды тұсында қимылды санамен бақылау оны жүзеге асыруды қиындататыны байқалды . Мысалы , адам өзінің жүрісінің әрбір қадамын қадағалап , талдау жасауға тырысса , жүрісінен жаңыла беретін болады . Әрекетті дағдыға айналдыру сананы босатып , оны іс-әрекеттегі маңызды мақсаттарды шешуге жұмсауға мүмкіндік береді . Дағдының творчестволық іс- әрекет үшін маңызы аса зор болатыны осыдан . Қарапайым әрекеттер дағдысын қалыптастырмайынша , творчестволық іс-әрекетке жағдай туғызу мүмкін емес . Перспектива құру дағдысын игермеген суретші персонажды қалай бейнелеуді емес , оны болашақта қалай орналастыруды ойлауға мәжбүр болады . Сөйлемді дұрыс құру дағдысын игермеген жазушы өз кейіпкерлерінің психологиялық трактовкасын жасаудан гөрі , сөйлемнің грамматикалық құрылымын көбірек ойлайды . Сөйтіп , қандай да іс-әрекетте болсын оны орындаудың дұрыс әдісін игеру және жеке компонентін дағдыға айналдыру сол іс-әрекетті табысты атқарудың бірінші кезектегі міндеті болып табылады . Белгілі бір іс-әрекет жүйесінде қалыптасқан дағдылардың сипаты меін дәрежелерінід арақатынасы адамның психикалық ерекшеліктеріне тәуелді болады . Нерв жүйесі әр түрлі адамдарда танымдық , бағдарлаушылық және атқарушылық іс-әрекеттегі арақатынаста түрліше болады . Бұл сол адамдардың бәрінің де еңбек тапсырмасын табысты орындауға мүмкіндік береді . Нерв қызметінің типі бір адамдарға еңбек процесінде қимылды неғұрлым дәл орындауға , ал өзгелеріне неғұрлым тез орындауға мүмкіндік береді . Осылайша , дағды адамның жеке басының қасиетіне айналады . Дағдының түрлері . Еңбектің қай түрінде болсын , сондай-ақ істің табысты орындалуы дағдылардың белгілі бір қорын игергенде ғана мүмкін болады . Дағды : қимылдық , ойлау , ( сенсорлық ) және мінез-құлықтық болып төрт түрге бөлінеді . Басқасынан гөрі кимылдық дағдылар көбірек зерттелген . Оларды алуан түрлі іс-әрекеттен көруге болады . Қимылдық дағдыларды қалыптастырмайынша еңбек операцияларын орындау , оқушыларды жазуға , оқуға үйрету мүмкін емес . Ой еңбегінің стиліне міндетті компонент болып кіретін ойлау дағдьіларының да маңызы бұдан кем емес . Бұл дағдылардың аса маңыздылары чертеждерді оқу дағдысы , кітапты конспектілеу , лекция жазу , жаттау , дедуктивтік және индуктивтік ой қорытындылау әдісімен дәлелдеуді негіздеу болып табылады . Ой еңбегінде назарды бөлу және оны шоғырландыру , бақылау , монологтық сөйлеу дағдылары маңызды роль аткарады . Көп жағдайда ой еңбегі дағдысы адамның белгілі бір қасиетін анықтайды . Мінез-құлық дағдылары адамның жеке басының ерекшеліктерін қалыптастыруда маңызды роль аткарады . Бұл дағдылар мінез-құлық нормаларын білу және оларды өз басының қолдануы негізінде қалыптасады . Мінез-құлық дағдылары , мінез-құлықтың үйреншікті формаларынан туындайды . Мысалы , баланы адамдармен инабатты сәлемдесуге үйретеді . Оған адамдармен өмірдің түрлі жағдайларында қалай амандасу керек екенін көрсетеді ( сыныпқа мұғалім кіргенде орнынан тұру керек ) . Сан рет қайталау нәтижесінде балада үлкен адамдарға инабатпен сәлем беру дағдысы қалыптасады . Дағды жаттығу арқылы қалыптасады . Жаттығу - дегеніміз нысаналы түрде сан рет қайталап орындалатын әрекет , ондағы мақсат осы әрекетті жетілдіре түсу . Жаттығу процесінде белгілі бір түрде іс-әрекет ұйымдастырылады . Мұндай жағдайда істі , мысалы , әдемі жазу , фортепианода ойнағанда екі қолды дұрыс ұстай білу осы сияқты анағұрлым жетілген дағдылар қалыптастыруға жеткізетіндей етіп орындауға назар аударған жөн . Дағдылардың өзара әсері . Адам белгілі бір іс-әрекетті меңгергенде әдетте оның бойында бір емес бірнеше дағды қатарынан қалыптасады . Жаңа дағдылар бұрыннан қалыптасқан ескі дағдылардың үстіне келіп қосылады . Ескі дағдылар жаңа дағдылардың қалыптасуына жағымды немесе жағымсыз әсер етуі мүмкін . Қалыптасқан дағдылардың жаңа дағдыларды игеруге жағымсыз әсері немесе қалыптасушы дағдылардың ескі дағдыларға жағымсыз әсері интерференция деп аталады . Интерференция да алмасу сияқты , дағдыларды қалыптастырудағы жалпы құбылыс болып табылады . Дағдылардан икемділік ұғымын айыра білу қажет . Осы ұғымдардың мағынасы біріне-бірі өте жақын болғандықтан бұларды бірімен-бірін шатастырып алуға да болады . Икемділік дегеніміз адамның қандай нәрсені болмасын орындай білу қабілеті . Мәселен , төменгі сынып оқушылары футбол ойнай алады , ойын ережелерін де біледі . Бірақ олардың ойнау дағдысы әлі жетілмеген . Ал нағыз футболшыда жақсы ойнай білу кемеліне келіп , дағдыға айналған . Бұл мысал балада дағды болмағанмен , оңда осы ойынға икемділіктің барлығын көрсетеді . Икемділік түрлі дәрежеде көрінеді . Мәселен , енді ғана әріп элементтерін салып үйрене бастаған баланың икемділігі икемділіктің қарапайым түрі болып келсе , кейін жеке сөздерді , сөйлемдерді жазған кездегі икемділігі бұрынғысынша күрлелірек болып келеді . Икемділік білім мен тәжірибеге негізделеді . Кімнің білімі мен тәжірибесі көбірек болса , сол адамның икемділігі де артық болады . Икемділік - белгілі бір дағдылар мен білім жүйесін практикада пайдалана алудың көрінісі болып табылады . Бірінші сынып оқушыларының жазу , оқу дағдыларын менгеру ережесінің түрліше болып келетін себебі - икемділік дәрежесінің әр түрлілігінен деуге болады . Икемділік білімнің амалға айналуы , ол саналы әрекетті қажет етеді , икемділік амалды жүзеге асырудың да тәсілі . Икемділік пен білім тығыз байланысып жатады . Дағды мен икемділіктен әдеттерді айыра білу керек . Әдеттер де әрекеттің автоматтанылған кұрамдары . Бірақ мұның дағдыдан айырмашылығы мынада : әдетте қимыл-қозғалыстарды орындауға адам үнемі дайын болып , оны қажетсініп тұрады . Мәселен , адам күн сайын беті-қолын жуып тұруға әдеттенгендіктен осыны ылғи да қажетсінеді , мұны істемесе , көңілі көншімейді . Дағдыны қалыптастыру үшін адам сан peт жаттығады , есепсіз қайталайды . Егер де адам өзіне ұнамсыз дағды қалыптастырып және бұған көп уақытын жіберіп жатса , мұның өзі өте ессіздік болар еді . Сондықтан да дағдылар пайдалы , пайдасыз болып бөлінбейді . Өйткені оның қай-қайсысы да пайдалы . Ал , әдеттің ұнамды , пайдалы түрлерімен қатар ұнамсыз , зиянды түрлері де кездеседі . Ұнамды әдеттерге : жүйелі түрде еңбек ете білу , қызмет орнын ұқыпты ұстау , тұрмыстағы мәдениеттілік , гигиеналық әдеттер жатады . Бұл адамның өмірі үшін аса қажет нәрселер . Ұнамсыз әдеттерге : орынсыз ысқыру , қарандашты ауызға салу , тісін үнемі шұқылап отыру , столда отырып аяқты селкілдету , сөйлегенде қыстырма сөздерді қолдану , қолы қалтасында , аузында шылымы тұрып , жұртқа кезек бермей сампылдап сөйлеу жатады . Әдеттердің соңғы ұнамсыз түрлері жөнінде халық " Әдет - әдет емес , жөн әдет " деп өте дұрыс айтқан . Расында да бізге керегінің өзі пайдалы әдеттер . Үйреншікті әдет болмайынша , адамның істеген ісінің берекесі де болмайды . Егер адам : өзінің бойына сіңген әдетіне байланысты қимылдаса , оның ісі оңайианып , көңілі рахат тауып отырады . Үйреншікті әдет адамның табиғи қылығы сияқты бойына сіңіп кетеді . " Ауру қалса да , әдет қалмайды " деген нақыл осы сөзден шықса керек . Әрине , мұны тіке өз мағынасында түсінбеу қажет . Бұл жерде үйренген әдеттен құтылу қиын екені жөнінде айтыльш отыр . Әдеттердің тезірек қалыптасатын кезеңі - балалық шақ , әсіресе , мектепке дейінгі дәуір . Балалардың кез-келген нәрсеге еліктей бергіштік қасиеті кейде ұнамсыз әдеттердің қалыптасуына себеп болады . Мәселен , кейбір отбасында бала үлкендерге еліктеп шылым шеккісі , шарап ішкісі келіп тұрады . Ата- аналар мен мұғалімдер балаларда ұнамды әдеттерді қалыптастырып , зиянды әдеттерден баланы арылту жағын қарастыруы қажет . Атақты ағылшын драматургі Шекспир : «Жақсы әдет жақсылыққа бастайтын періште» десе , орыс педагогі Ушинский : «Жақсы әдет өсімге берген ақша , адам өмір бойы соның өсімін пайдаланады , жаман әдет борыш , адам өмір бойы сол борыштың өсімінен азап шегеді» , - дейді . Ал , ежелгі үнді мақалында былай делінген : «Қылық ексең - әдет орасың , әдет ексең - мінез орасың , мінез ексең - тағдыр орасың» . Сөйтіп , дағды мен әдет адамның мінез-құлқының фундаменті болып табылады . Дағды мен әдеттің негізінде мінез қырлары қалыптасады . Жақсы қалыптасқан дағды мен пайдалы әдет адамның оқу материалдарын , еңбек әрекеттерін тез игеруіне мүмкіндік береді . Іс-әрекеттің үш түрін бөліп көрсетуге болады : ойын , оқу және еңбек . Олар өздерінің нәтижелері , ұйымдастырылуы , мотивация ерекшеліктері бойынша айрықшаланады . Адам іс-әрекетінің негізгі түрі еңбек болып табылады . Еңбектің түпкі қорытындысы - іс-әрекеттен қоғамдық маңызы бар өнім алу . Ол колхозшы өсірген егін , болат құюшы ағызған болат немесе ғалым ашқан ғылыми жаңалық болуы мүмкін . Ойын қоғамдық маңызы бар өнім бермейді . Оқу тікелей еңбекке әзірлеу кезеңі бола отырып , тек мамандық игерудің кезеңінде материалдық және мәдениет байлықтарын жасауға қатысады . Еңбек әрекеті белгілі бір міндетті ұйымдасқан формада жүзеге асырады . Дәлме-дәл белгіленген мерзімде жұмысшы қатаң реттелінген іс-әрекетті орындайды . Ұйымдастыру жүйесі оқудың да қажетті компоненті болып табылады . Ойынға еркін ұйымдастыру жүйесі тән . Мысалы , балаға сағат 10-11- ге дейін қуыршақ ойнап , 11-ден кейін доп ойнауды ешкім міндеттемейді . Ойынның негізгі мотиві баланың ойын процесінде қанағаттануы болып табылады . Егер баланың ойынға ықыласы таусылса , ол ойнауын тоқтатады . Оқу мен енбек адамды іс-әрекетке талпындыратын мотив ретіндегі қызығудың бар-жоқтығына қарамайды , мұнда тапсырылған істі орындау қажетін түсіну , парызды сезіну орын алады . Алуан түрлі іс-әрекет түрлері бірін- бірі толықтырып , бірге өмір сүріп , бір-бірімен жымдаса келіп отырады . Балалар бақшасында сәбилер тек қана ойнап қоймай , сонымен қатар санауды , сурет салуды үйренеді . Оқушы сабақ біткеннен кейін армансыз ойнайды . Сабақты ұйымдастыруда да ойын сәттерін пайдалануға болады . Мысалы , география сабағында қиялмен еліміз немесе дүние жүзі бойынша таңғажайып сапар шегу - ойын болып табылады . Оқушылар шет тілі сабағында ойындық рольдерді ықыласпен атқарады . Жұмысшы тек қана еңбек етіп коймай сонымен қатар оқу оқиды ( кешкі мектепте , колледжде , жоғары оқу орнында немесе өз бетімен білімін көтереді ) . Іс-әрекет түрлері бір-бірінен бөлек өмір сүрмегенімен , адам өмірінің әр түрлі кезеңінде олардың маңызы түрліше болады . Өмірдің бір кезеңінде жетекші іс-әрекет ойын болса , екінші кезеңінде - оқу , ал үшінші кезеңде - еңбек болады . Сөйтіп , бұл арада біз іс-әрекеттердің адам өмірінің белгілі бір кезеңінде басты іс-әрекет болып табылатындары жайында әңгімелеспекпіз . Мектепке барғанға дейінгі баланың іс-әрекетінің негізгі , түрі - ойын . Оқушы іс- әрекетінің жетекші түрі - оқу , epeceк адамдардікі - еңбек . Ойын . Ойын - бала әрекетінің негізгі бір түрі . Пайдасыз болып көрінетін қажетті іс-әрекет . Психология үшін ойын өте қиын әрі маңызды проблема болды . Ойын арқылы адам баласының белгілі бір буыны қоғамдық тәжірибені меңгереді , өзінің психикалық ерекшеліктерін қалыптастырады . Бала ойынында да қоғамдық , ұжымдық сипат болады . Мысалы , кез келген бала еш уақытта жалғыз ойнамайды , қатар құрбыларымен бірлесіп ойнайды , ойын арқылы бір- бірімен өзара қарым-қатынас жасайды . Ойын адам әрекетінің бір түрі болғандықтан , оның да өзіне тән мотивтері болады . Мәселен , дәрігер ауру адамды емдегенді-өзіне жүктелген міндетті сезінеді , осылай істеуді оның мамандығы қажет етеді . Ал , дәрігер болып ойнаған баланы алатын болсақ , ол да айналасындағыларды өзінше емдейді . Бірақ бұл оның жай тілегі мен қызығуынан туған . Ойыннын қозғаушы күші - баланың нақты тілегі мен қызығуы . Еңбек үстінде адамның мақсат мен мотивінің арасында келіспеушілік болуы мүмкін . Ойында бұл жағы болмайды . Еңбектің қандай түрі болмасын одан қоғамдық пайдалы өнім шығуы қажет . Бұл айтылғандар ойыннан талап етілмейді . Бұдан ойынның ешқандай маңызы жоқ деген қорытынды тумайды . Ойын арқылы бала өз қажетін қалай қанағаттандыра алатынын , қандай қабілеті бар екенін байқап көреді . Кейбір шетел психологтары ойыңды көбінесе санасыз инстинктерге балайды . Мәселен , олардың бірі - жануар төлі мен адам баласының ойынының арасындағы айырмашылықты жоққа шығарса ( Гросс ) , екіншілері ойын баланың артық энергиясын сыртқа шығаратын тәсіл дейді ( Спенсер ) , ал үшінші біреулері - ойынды жай рахат табудың бір көзі ( Бюлер ) деп қарайды . Баланың ойын әрекеті сөйлеуді меңгерумен тығыз байланыста дамиды . Кішкентай бала ( 1-2 жас ) зат болмаса әрекетті көрсете алмайды , бірақ оның сөйлеуінің дамуына байланысты мұндай әрекеттердің болуы мүмкін . Өзін-өзі 4 мойындаудың дамуы балаға өз " Менін " сыртқы әлемнен бөліп алуға мүмкіндік береді . Бала өзіне ересек адамдардың әр түрлі функцияларын " өлшей " бастайды . Егер екі жастағы ұл бала машинаны жіп арқылы жәй сүйресе , ол төрт жасқа келгенде жүргізушінің рөлін атқарады . Рөлдік ойын пайда болады . Баланың жасы өсумен қатар , ойнайтын ойынының мазмұны да өзгеріп отыратыны белгілі . Мәселен , біржастағы бөбектердің ойыны манипуляциялық ( сыртынан ұстап көріп , тарсылдату деген мағынада ) сипатта болса , балалар бақшасыңдағы балалар сюжеттік ойындармен айналысады . Бала ойын үстінде дүниетанудағы өз мүмкіншілігін сезінумен қатар , айналасыңдағы адамдар мен олардың әрекетіне көңіл аударады , заттың ішкі мазмұнын білгісі келеді . Балалардың қиялын , ойлауын , сөйлеуін дамьпу үшін түрлі ережелер мен ойнайтын ойындардың да үлкен дидактикалық мәні бар . Сондықтан тәрбиешілер мен ата-аналар бұл ойындарды белгілі талапқа сәйкес ұйымдастырып отырулары қажет . Балалардың ойынына үлкендер тарапынан жетекшілік болмайынша , олардың әрекеттік мазмұны өзінің негізгі мақсатына жете қоймайды . Мәселен , бала әкесіне еліктеп , түрлі заттарды шегелеуді үлкен дәрежеде көреді . Баланың осы тілегін қолдау керек . Осындай ойын арқылы бала еңбек дағдысына үйрене бастайды . Бұл өзінше " ойын " болып саналғанымен , баланың , барлық күш-жігерін , зейінін өзіне аударып отыр . Балалар ойынына үнемі дұрыс басшылық етіп отыру - ой-өрісінің , өмір тәжірибесінің жан-жакты қалыптасуына байланысты жүргізілген жұмыстардың басты бір болігі . Балардың өсіп-жетілуіне орай ойын да өзгереді . Сәби өмірінің алғашқы екі жылында қимылдарды игереді . Бұл функционалдық ойындардың пайда болуына жеткізеді . Функционалдық ойында сәбилер алдында заттардың оларға белгісіз қасиеттері , заттармен әрекет жасау әдістері ашылады . Мысалы , бала есікті тұңғыш рет кілтпен ашып , жауып көргеннен кейін , реті келсе-ақ бұл әрекетті сан рет қайталауға әуес болады . Бұл әрекетті ойындық жағдайларға да енгізеді . Ойын кезінде балалар кілтті бұрағандай етіп ауада қимыл жасап , оның дыбыстарын салады . Конструктивтік ойындар анағұрлым күрделі болады . Ойында сәбилер құрылыс материалдарын пайдалана отырып , үй салады , тамақ пісіреді . Балалар заттардың не үшін қажет екенін және адамдар арасындағы қарым-қатынасты аңғаруға жететін конструктивік ойындар сюжеттік ойындарға айналады . Сәби өзіне белгілі бір рөл алып , " ана мен бала " , " магазин " ойынын ойнайды . 3-4 жасқа дейін балалар бір-бірімен қатар ойнағанымен , бірге ойнамайды . 4 жастан бастап ойын ұжымдық қалып алып , белгілі бір ойын тәртібі енгізіледі . Әрине балалардың ұжымдық ойынға қатынасуы тәрбие жағдайына байланысты . Үйде тәрбиеленген балалар , балалар бақшасында тәрбиеленген сәбилерге қарағанда ұжымдық ойынға әзер дегенде қосылады . 6-7 жасқа келген кезде мерзімі едәуір ұзаратын сюжеттік-рөлдік ұжымдық ойындарда балалар ойынның негізгі мағынасын және жолдасының іс-әрекетін қадағалайтын болады . Сюжеттік- рөлдік ойындар балаларды ұжымда өмір сүруге үйретеді . Ойын мектеп жасына дейінгі балалардың іс-әрекетінің негізгі түрі болғанымен іс-әрекеттің басқа түрлерін жоққа шығармайды . 3-4 жастан бастап сәби өзіне-өзі қызмет ету еңбегімен танысады . Ол беті-қолын жууды , киінуді , ойнап болған соң қуыршақтарды жинап орнына қоюды үйренеді . 5-6 жаста балалардың міндетіне бөлмелердегі өсімдіктерді күту , үлкендерге қолқабыс ету , Осы сияқты іс қосылады . Балалар бақшасында сәбилер асханада , хайуанаттар бұрышында , ойын бөлмесінде қызметші болу міндетін ықыласпен атқарады . Ойын кезінде шаруашылық жөнінде шамасы келетін тапсырмалар беру баланың бойында еңбек дағдысын қалыптастырып бекітеді , іске жауапты қарау , жолдас қамын ойлау , тиянақтылық сияқты игі психологиялық қасиеттерді тәрбиелеуге көмектеседі . Мектепке түскеннен кейін бала ойынының мазмұны кеңейе бастайды . Мәселен , мектепке дейін тұрмыстық ойындарды ( семья , магазинге бару , ) көбірек ойнайтын болса , еңді қоғамдық-саяси мәні бар , еңбек процесінің сан алуан жақтарын көрсететін сюжеттік ойындарды ойнауға ауысады . Мәселен , бірінші сыныптағылар қуыршақтарына , үйдегі кішкентай балаларға сабақ үйрете бастайды , олардың бірі - мұғалімнің , қалғандары оқушының ролін атқарады . Ойында мектеп өмірінің бейнелеуі екініші сынып балаларында біртіңдеп кеми бастайды , оның орнын творчестволық ойыңдар басады . Адамдардың жай қимыл-қозғалысын көрсетуден гөрі бала олардың бір-бірімен қатынаста , сезімдері мен көңіл-күйлерін көрсетуге талаптанады . Енді оқыған кітаптарды , көрген кинолары , үлкендерден естіген әңгімелері баланың ойын мазмұнына кіреді . Бастауыш сынып оқушылары ойындарының басты ерскшелігі - оның ұжымдық сипатта болатындығы . Әрині жеті-сегіз жасар балалардың ойын ұжымы әлде де тұрақсыз болады . Өйткені бұлар ұжымдық өмір сүруге әдде де жөнді дағдыланбаған , мұндай ұжымның кұрамы екі-үш баладан аспайды . Ал үшінші , төртінші сынып оқушылары ойындарында ұжымдық сипат жақсы жетіледі . Мәселен , ойында топ-топ болып ойнау , ойын ережелерін сақтау , жолдастарының алдында жауапкершілігін сезіне бастау , өзін ұстай білу сияқты ұжымдық ойындардың негізгі белгілерін олар жақсы түсінеді Мектептегі қоғамдық ұйымдардың жұмысы - бала ұжымын құрастыруға таптырмайтын құрал . Бұл ұйымдар балаларды ортақ мақсатқа , ұжым намысын қорғауға , оның табысына ортақтасуға тәрбиелейді . Ұжымдық ойындарда бала жолдастықтың мәні неде екенін түсіне бастайды . Өзінің басындағы мінез-құлықтың кейбір теріс бітістерінен ( тартыншақтық , менмендік , өшпенділік , қыңырлық ) ұялып , одан арылғысы келеді . Бірақ бұған шамасы жете қоймайды . Осындай ойындарда баланың қабілеттері жақсы жетіле бастайды . Мәселен , бір бала өзінің ұйымдастырғыштығын байқатса , екінші бала табанды , жігерлі екендігін аңғартады . Ұжымдық ойындар баланың моральдық , эстетикалық сезімдерінің қалыптасуына да әсер етеді . Мәселен , орман ішінде ойналған ойын туған өлкесінің табиғатын сүйе білуге , ондағы өзен , көлдер мен өсімдіктердің , жан- жануарлардың өміріне қызығушылықты қалыптастырады . Бастауыш сынып оқушыларының өмірінде спорттық ойындар да едәуір орын алады . Олар футбол , волейбол , теннис ойындарын ойнай алады . Бұл ойындарда ережелерді сақтау , бір-бірмен жарысу сәттері көп болады . Сондықтан да мұндай ойындар инициативаны , жылдамдықты , ептілікті , тапқыштықты қажет етеді , өз қимылдарын жолдастарының қимыл-қозғалысына бағындыруды үйренеді , жолдасқа көмек беруді , өз командасы үшін бар мүмкіндігін сарқа пайдалануды ойлай бастайды . Ойында жарысқа түсу , бірінен- бірі озу жағы да көзделеді , Төменгі сынып оқушылары спорттық ойындарға тән тиісті дағдыларды , ептілікті , ержелерді жөндеп үйрене қоймағанымен қимыл-қозғалыстық аса қажетті үйлесімділігін , жылдамдықпен онтайлықты жақсы менгереді . Осы ойындардың бір жақсы жері сол , балаға секіру , лақтыру , қарғу , өрмелеу сияқты атрибуттарды үйретіп қана қоймай , адалдық , шыншылдық , принциптілік секілді адамгершілік қасиетгерге баулиды . Бастауыш мектеп мұғалімдері бала ойындарына дұрыс жегекшілік көрсету арқылы оның денесін ғана шынықтырып қоймай , онда жақсы психологиялық қасиеттердің қалыптасуына мүмкіндік туғызады . Оқу . Оқу - іс-әрекетінің негізгі саласы еңбек процесін нәтижелі орындауға қажетті білімді , дағды мен икемді жүйелі түрде менгеру . Мектеп жасындағы балалардың негізгі әрекеті - оқу . Оқу арқылы балаға қоғам өзінің ғасырлар бойы жиналған асыл мұрасын , дағды , тәжірибесін береді . Мектепке бару - бала өміріндегі жауапты кезең . Оқи бастаған соң оның отбасындағы жағдайы өзгереді . Онда мектепке уақытында бару , үй тапсырмаларын орындау , жолдасына көмектесу сияқты көптеген жаңа міндеттер пайда болады . Сөйтіп мектепке барған алғашқы күннен бастап баланың айналасымен қарым-қатынасы міндеттілік приципімен реттеледі . Міндет шеңбері ұлғая береді . Жақсы оқу парызы - тек ата-ана алдындағы парыз ғана емес , сынып , мектеп , бүкіл отан алдындағы , өзінің ар-ожданы алдындағы парыз . Оқу мыналардан құралады : қоршаған заттар мен құбылыстардың ерекшеліктері туралы ақпаратты меңгеру ( білім ) ; іс-әрекеттің негізгі түрлерін құрайтын амалдар мен операциялар ( бейімділік ) ; іс-әрекет мақсаттары мен жағдайларына сәйкес амалдар мен операцияларды дұрыс таңдау үшін , көрсетілген ақпаратты пайдалану әдістерін меңгеру ( икемділік ) . Сонымен , оқу жайлы адамның әрекеттерін саналы мақсат басқарған кезде ғана айтуга болады . Саналы мотивтердің болуы - оқудың маңызды алғы шарты . Осыдан жануарларда оқудың болуы мүмкін емес екендігін анық көруге болады . Адамда да оқу оның мінез-құлқының саналы түрде реттелуі кезеңінде ғана , 6-7 жасқа таман болады . Оқу материалдары бала психикасына зор талап қояды . Өйткені ұғыну өте күрделі әрекет . Ұғыну бірнеше кезендерден тұрады . Мәселен , мұның бірінші кезеңіңде ( таныстыру кезеңі ) бала нені қалай оқу керектігі жайлы мағлұмат алады . Бұдан кейін ол ойындағысын тәжірибеде орындап көреді . Үшінші кезеңде , ұғынғанын сөзбен тұжырымдайды , төртінші кезенде бала ұғынған нәрсесін ойына ұстап тұрады да , бесінші кезенде , балада зат пен құбылыс туралы белгілі ұғым қалыптасатын болады . Ақыл-ой амалдарын меңгеру арқылы бала шындықтағы заттардың байланыс қатынастарын ажыратады , бір нәрсені екіншісімен салыстыра дәлелдей алуға , олардың шығармашылық , ұқсастықтарын көре білуге үйренеді , мұндағы себеп пен нәтиженің занды байланысына түсінеді . Мәселен , " от жақса түтін шығады " дегенде оттың жануы түтіннің шығуына себеп болып тұрғандығын бала байқайдьі да , шындықтағы нәрселердің бәрі де бір-бірімен осындай байланысатындығын түсінеді . Нәрседе себеппен қатар нәтиже де болатындығына баланың түсініп , көзінің жетуі ұғыну деп аталынады . Психолог Гальперин өзінің " Ақыл-ой әрекетінін сатылап қалыптасу " теориясында бала мәселені шешу үшін алдымен сыртқы материалдық әрекеттерді ( затты ұстап көру , тұрқын , көлемін ажырату , шамамен өлшеу , ) пайдаланады , сосын оның бейнесін елестетеді . Содан соң дауыстап және іштен айта алатын болады , сөйтіп сыртқы заттық әрекеті біртіндеп ішкі ой әрекетіне айналады дейді . Оқу әрекетінің өзіне тән мотивтері ( себептері ) болады . Тәрбиеші , не оқитын адамның өзіне осы мотивтерді білу оның әрекетінің мақсатын дұрыс анықтау үшін аса қажет . Баланың жасы өскен сайын психикасы да өсетіндіктен , оның оқуға деген қатынасы да ( мотивтері ) өзгеріп отырады . Мәселен , жоғары сынып оқушыларының оқу мотивтері бастауыш мектептегілерден басқаша болады . Білім игеру үлкен саналылықты , өз бетімен жұмыс істеп үйренуді , өз мінез-құлқын меңгеруді керек етеді . Бала не үшін оқитындығын бар сана сезімімен ұғынғанша , оған оқудағы формализмнен ( мәнін түсінбей құрғақ жаттап алу , өмірмен байланыстыра алмау құтылу қиын болады . Мектепте оқу процесінде оқу мотиві қалыптасып , өзгеріп отырады . Ол төменгі сынып оқушыларындағы қарапайым мотивтен бастап , жоғарғы сынып оқушыларында парыз сезіміне дейін көтеріледі . Алғашқы жылдары балалар үйде ата-аналары ұрыспауы үшін , жақсы баға алу үшін оқиды . Орта мектепте пәндерге саралай карау дамиды . Осыған орай ғылым мәселелерін білуге құмарлық , жеткіншектің танымдық қажетін қанағаттандырарлықтай білім алу мотиві пайда болады . Мінез-құлықтық жоғары сатылы реттеушісі болып табылатын парыз бен арды қалыптастыру , оқу мотивінің сферасына жоғары адамгершіліктік сезімдерді қосады . Орта мектепте оқу ісін ұйымдастыру оқушыдан үлкен жауапкершілікті және оқуға саналылықпен қарауды талап етеді . Сабақтардың пәндер бойынша жүргізілуі мұғалімнің оқушы үлгерімін бақылау мүмкіншілігін азайтады . Ой қызметінің сапасына талап арта түседі . Оқушыдан мұғалімнің айтқандарын , кітаптан оқығандарын-жай ғана есте сақтаудан гөрі оны ұғу , ой елегінен өткізе білу талап етіледі . Математикаға физика , химия және басқа пәндер ұғымдар жүйесін , білімдер жүйесін қалыптастырады . Еңбек . Еңбек жалпы психологиялық емес , әлеуметтік категория . Ол өзінің негізгі қоғамдық заңдылықтары бойынша психологияның емес , қоғамдық ғылымдардың пәні . Еңбек іс-әрекетінің психологиялық жағының ерекшелігі : еңбек өзінің объективтік қоғамдық мәні бойынша , қоғамға пайдалы өнімді жасауға бағытталған іс-әрекет болып саналады . Адамның қажеттіліктерін қанағаттандыратын барлық заттарды бір адам ғана өндірмейді , сондықтан адамның іс-әрекетінің мотиві болып оның әрекетінің өнімі емес , басқа адамдар іс-әрекетінің өнімі , қоғамдық іс-әрекеттің өнімі саналады . Еңбекте еңбек техникасы ғана емес , адамның еңбекке қатынасы да маңызды болады . Еңбек дегеніміз - адамдардың материалдық және рухани қажетін қанағаттандыратын қоғамдық пайдалы өнім өндіруге бағытталған іс-әрекет . Еңбек өнімдерін жасауға қатынасу арқылы адам өмір сүріп отырған өндірістік қатынастар жүйесіне араласады . Бұл екі фактор еңбек әрекетіне көзқарас пен еңбек мотивін қалыптастырады . Еңбекте адамның қабілеті мен мінез-құлқы жалпы жеке басының қасиеті ашылып , қалыптасады . Өндіріс еңбеккер алдына іске тек творчестволықпен қарағанда ғана шешуге болатын көптеген проблемалық ситуациялар мен міндеттер қояды . Еңбек өнімділігіне әсер ететін жайларды зерттеу - өндіріс процесінде адамға әсер етпейтін факторлардың жоқ екенін көрсетті . Бөлме қабырғаларының түсі , жұмыс орнын ұйымдастыру , жұмыстағы еңбек ету және үзіліс режимі , еңбектес жолдастармен қарым-қатынас осы сияқты факторлардың бәрі еңбек өңімділігіне тікелей әсер етеді . Осының бәрі жиналып адамнын жұмыстағы көңіл күйін құрайды , оның еңбекте күш жұмсауын жеңілдетеді немесе керісінше қиындатады . Біздің елімізде қол жеткен техникадық процеске орай мұғалім еңбегінің ерекшеліктері және оның біліміне , икемділігіне , дағдыларына деген талаптар едәуір өзгерді . Бұқаралық коммуникация құралдарының ( интеренет , баспасөз , радио , кино , теледидар ) кең тарауы оқушылардың мектептен тыс жерде білімнің барлық саласынан мол хабардар болуына жағдай жасады . Мұғалім қазіргі күні кешеге дейін болғанындай , оқушыға бірден-бір хабар таратушы . Мұғалім еңбегіне қоятын талап бұрынғыдан гөрі жоғарьлай түсті . Ғылымның барлық саласы нақтылы материалдармен шапшаң толығып жатқан шақта мұғалім өз білімін үнемі көтеріп отыруға мәжбүр болады . Оқу және тәрбие жұмысына шығармашылықпен қарау жас ұрпақты табысты оқытудың қажетті шартына айналды . 