Қазақстан аумағын  мекендеген алғашқы адамдар  мен ежелгі тайпалар
1. тас дәуіріндегі Қазақстан. Құрметті балалар! Сендер 6-сыныпта «Ежелгі Қазақстан тарихын» оқығанда  адамзат тарихының дамуын бірнеше кезеңдерге бөліп, тас дәуірі, қола дәуірі, темір дәуірін тереңірек  оқисыңдар. Осы дәуірлерге қысқаша тоқталайық. Тас дәуірі (палеолит) – ең алғашқы адамдар тіршілік еткен дәуір. Тас дәуірі ғылым тілінде палеолит деп аталады. Тас дәуірі шамамен б.з.б. 600–12 мыңжылдық арасын қамтиды. Осы кезде алғашқы адамдар өмір сүріп, тіршілік ету үшін тастан жасалған құралдарды пайдаланды. Бұлар – кесуге, қы руға қолайлы тескіш, қол шапқы, қырғыш және ішінара ағаш пен сүйектен жасалған еңбек құ ралдары. Ар хеолог ғалымдар Қазақстанның бар лық өңірлерінен тас құралдарды тапты. Ал ғашқы адамдар табиғаттың дайын өнімдерін пайдаланды. Жеуге жарайтын жемістерді терді, өсімдік тамырын қазды. Жабайы аңдарды аулап,  етімен қоректенді. Өзен-көлден балық аулады. Қазақстанда Тас дәуірінің ескерткіштері Қаратаудан, Батпақ қонысы, Бетпақдала, Шу өзенінің оң жақ жағалауынан, Бұқтырма өзенінің бойынан табылды. Мыңдаған жылдар өткеннен кейін адамдар отты пайдалануды үйренді. Жабайы жануар ларды қолға үйретіп, мал өсіре бастады. Жер өңдеп, егіншілікпен айналысты. Адам тәжірибе жинақтады. Еңбек құралдарын одан әрі жетілдірді. Тас құралдардың орнына енді мыс пен қоладан, кейінірек темірден жасалған құралдарды пайдаланды. 2.  Қазақстан аумағындағы алғашқы адамдар. Қазақстан жерінде алғашқы адамдар бұдан 1 миллиондай жыл бұрын пайда болған. Ал ғашқы адамдар тұрағы Оңтүстік Қазақстан облысындағы Арыстанды өзенінің жағалауынан табылды. Алғашқы адамдар өмір сүрген тұрақ Балқаш көлінің жағасынан да табылды. Алғашқы адамдардың өмірі өте ауыр еді, олар бірлесіп өмір сүрді. Аң аулады, жеміс жинады, шөптің тамырын қазып жеді. Бір үңгірде тұрып, бірге аулаған аңның етін бөліп жеді. Тапқандарын ортақ пайдаланды. Бір үңгірде тұрған адамдар бір-бірін жақын, туыс сезінді. Жас ұрпақ үлкендердің төңірегінде топтасты. Осы бір баспанада тұрып, ұжымдаса еңбек етіп, барлығын ортақ пайдаланған туыс тас адамдар ұжымы ру деп аталды. Руды тәжірибелі де беделді адам – рубасы басқарды. Уақыт өте келе рудағы адамдардың саны көбейді. Үш-төрт туыстас ру бірігіп ру бірлестігін құрды. Бірнеше ру бірлестігінен тайпа құрылды. Сонымен, тайпа дегеніміз – туыс тас, ын тымақтас бірнеше рулардың бірлестігі. 3. Қола дәуіріндегі Қазақстан. Қазақстан же рінде қола дәуірі б.з.б. 2-мыңжылдықтан – б.з.б. 8-ғасырға дейін созылды. Қола дәуірінде адамзат металды игерді. Осы дәуірде адамдар Қазақстанның барлық аудандарында қоныстанды. Орталық Қазақстанды мекендеген тайпалар қола дәуірінде (б.з.б. IX–VIII ғасырлар) Беғазы-Дәндібай мәдениетін қа лыптастырды. Тас құралды металдан жасалған құрал ығыстырды. Адамдар екі металды – мыс пен қала
Қазақстан аумағын  мекендеген  андроновтықтар қосып қорытып, қола алуды игерді. Қола мыстан әлдеқайда қатты әрі берік болды. Қоладан еңбек құралдарын, қару-жарақ және әшекей бұйымдарын жасады, балта мен сүңгі дайындалды. Қола дәуірінде дәулетті, бай адамдар пайда болды. Қола дәуірінің адамдары мыс балқыту, қыш ыдыстар, жер өңдейтін құралдар жасау, мал шаруашылығымен, егін ші лікпен айналысты.  Ғалымдардың анықтауынша, сонау қола дәуірінде Қазақстан жерінде өмір сүрген андрон тайпаларында еуропалық нәсілдің белгілері бол ған. Осы тайпалар қазақ халқының қа лыптасуына өзіндік әсерін тигізген. Осы кезде рулардың тайпаға, тайпалардың одақтарға бірігуі басталды. Тайпаластар бейбіт өмірде өз тіршілігімен айналысты. Соғыс болған жағдайда туыстас рулар мен тайпалар бірлесіп қорғанды. Бірнеше тайпа – тайпа одағына бірігіп, алғашқы мемлекетін құрды. Тайпа одағы – шыққан тегі, тілі ұқсас, мақсат-мүдделері ортақ бірнеше тайпалардың бірлестігі. Тайпа одақтарында ортақ салт-дәстүр, әдет-ғұрып, ортақ тіл қалыптасты. 4. ерте  темір дәуіріндегі Қазақстан. Б.з.б. 
 VІІІ ғ. – б.з. V ғасырында Қазақстан жерінде тұрған тай палар темірден заттар жасады. Олар қуатты тайпалық одақтарын құрды. Осы кезеңде Қа зақстан жерін сақ тайпа одақтары мекендеді. Темір өндірісі Орталық және Шығыс Қазақстанда  өркендеді. Тайпа адамдары темірді қорытуды үйреніп, одан атқа ауыздық, ертұрман, пышақ, ыдыс, бал та, үш қырлы жебе ұшын, семсер, т.б. жасады. Тайпалар көшпелі және жартылай көшпелі мал шаруашылығымен айналысты. Оңтүстік Қа зақстан жеріндегі тайпалар егіншілікті игерді. Олар тары, арпа, бидай еккен. Аңшылық және балық аулау кәсіптерімен шұғылданды. Темір ұсталары темір құюмен, зергерлікпен де айналысты. Тұрмыста қыштан жасалған бұйымдар да пайдаланылды. Металл өңдеумен бірге қолөнер, тас қашау, сүйек ою, тері илеу, жіп иіру және тоқымашылықты да меңгерді.
Сақтар
1. сақ тайпалары. Қазақстан аумағын ерте заманнан түркі халықтарының арғы аталары – сақ, үйсін, қаңлы, сармат, ғұн тайпалары мекендеген. Ежелгі грек тарихшысы Геродот сақтардың өмірі мен тұрмыс-тіршілігі туралы қызықты мағлұматтар қалдырған. Гректер сақтарды скиф деп атаған. Сақтар Қазақстан жерін б.з.б. 1-мыңжыл дықта мекендеген. Сақтар желдей жүйрік көшпелі халық болған. Мал соңында көшіп-қонып жүретін сақтар шапқыншылық кезінде найза, садақпен қаруланып, қаһарлы жауынгерге айналып 
 шыға келеді. Сақтар бірнеше тайпалардан құралған: шошақ бөрік киген сақтарды – тиграхауд, теңіздің арғы жағындағы сақтар ды – парадарайа, қымыз (хаома) сусынын дайындайтындарын – қымыз (хаома) дайындайтындар (хаомаварг) деп атаған. Сақ тайпалары төмендегі картада көрсетілгендей орналасқан. 2.  сақтардың шаруашылығы (кәсібі). Сақтардың қалай тіршілік еткенін көз алдымызға елестету үшін б.з.б. VII–IV ғасырларға ойша 
 саяхат жасайық. Асқар биік мұз жамылған Алтай, Тянь-Шань, Алатау, Тарбағатай таулары, қарағай мен қайың өскен орман, мидай жазық дала. Осы мәңгі мұз басқан таулардан ағып шығатын Ертіс, Іле және басқа үлкендікішілі өзендер. Жеміс ағаштары мәуелеп, малы шалғынға жайылып жүр. Сырдария мен Әмудария алқабында тары, арпа мен бидай егістері бітік шыққан. Сақтар бір жерден екінші жерге көшіп бара жатыр. Еркектер ат үстінде. Әйелдер, балалар мен қарттар төрт, алты дөңгелекті арбаның үстіне орнатылған киізбен жабылған күйме-үйде келеді. Олардың көшетін көлігіне екі-үш жұп өгіз, кейде ат пен түйе жегілген. Міне, олар қоныстарына да келіп жетті. Өзен-көлдің жағасына, екі таудың ортасына орналасқан қоныстың шөбі шүйгін. Дереу киіз үй де тігілді. Киіз үй – көшпелі өмірге бейімделген, өте ыңғайлы, жинап-тігуі оңай баспана.  Шетінен ат құлағында ойнайтын шабандоз, мерген сақтар аң аулап жүр. Бозбалалар садақ пен құс атып, әскери іске машықтануда. Әйелдер қазанға ет асып, ағаш күбіде қымыз пісіп,  жүн иіріп, киіз басып, киім тігуде. Барлық сақтар шошақ төбелі 
 баскиім, шекпен, шалбар мен етік киген. Сақ қолөнер шеберлері қо ладан қанжар, жебе ұштары мен сүңгі, аттың ер-тұрманын, қа зан мен құрбандық ыдыстарын, алтын-күмістен әйелдерге арнап әшекейлер мен айна жасаған. Сақ қоғамы таптық жағынан үш топқа бөлінді: жауынгерлер, абыздар (дін адамдары), малшылар мен егіншілер. Олар барлық мәселені халық жиналысына салып шешті. Халық жиналы сында ақсақал дар шешім шыға ратын болған. Сақтар көр гені көп беделді ақсақалдарының сөзін екі етпеген. Тайпа көсемі өз тайпасының әскеріне қолбасшылық етті. Сақтар әскери адамдардан патша сайлап, оған сөзсіз бағынатын болған. Садақты шебер ату патшаларға тән ерекше қасиет саналған. Патша көктемгі жер жыртуда бірінші болып жерге түрен салды, жас жауынгерлерді әскери іске баулыды. Сақ қонысының шетінде  обалар көзге түседі. Орасан зор обаларда – көсемдер, орташаларында – жауынгерлер, ал шағын обаларда қара пайым адамдар жерленген.
Тұмар патшайым
1.  сақтардың көрші елдермен қарым-қа тынасы. Сақтармен қатар сол замандағы әйгілі 
 елдер – Ассирия, Мидия, Парсы елдері өмір сүрді. Күшті әскер құрған Парсы патшасы көрші жатқан көптеген мемлекеттерді тал қандап бағындырады. Енді парсы патшасы Кир сақтарды да бағындыруды көздейді. Б.з.б. 530 жылы Кир қалың әскерімен сақ еліне жорыққа шығады. Бұл кезде сақтардың массагет тайпасы Сырдария өзенінің маңын қоныстанған еді. Тайпаны Тұмар (грекше Томирис) есімді әйел патша басқарды. Ол жа угершілік кезінде күйеуінен айырылып, жесір қалған. Тұмардың  Спаргапис атты жалғыз ұлы болды. Кир алдымен Тұмарға елші жіберіп, өзіне тұрмысқа шығуын сұрайды. Ол патшасына үйленсем, қоластындағы сақтар да маған сөзсіз бағынады деп ойлаған еді. Оны бірден түсінген Тұмар бұл тілегін қабылдамайды. Ашуланған Кир патша сақ елін талқандамақ болады. Тұмар патшайым Сырдариядан үш күндік жерге шегініп, парсыларды кең далада шайқасуға шақырады. Геродоттың «Тарих» атты еңбегінде массагет тайпаларының осы соғыстағы же ңісі туралы былай айтылады: «Уәделі жерде шайқас баста лып, Спаргапис парсыларды жеңіп шығады. Жеңіс тойын ерте той лап, түскен олжаға қуанып жатқан кезде, Кирдің әскері оны айламен қолға түсіреді. Спаргапис ханзада  тұтқынға түскенін ар санап, өзін-өзі өлтіреді. Ертесіне ұлан-байтақ далада ұрыс басталып, екі жақтың да күші сарқылған шақта, Тұмар патшайым сақ қыздарынан жасақталған әскерімен шайқасқа кіріседі. Кирдің әскері ержүрек сақ қыздарымен соғысуды күтпеген болатын. Сақтардың жеңіске деген сенімі артып, «жеңілуді білмейді» деген Кирдің әскерін ойсырата жеңіп шығады». Осылайша сақ жауынгерлері шапқыншылардан елі мен жерін сақтап қалды. Тұмар патшайымның есімі ерлігімен тарихта қалды. Сақ жауынгерлері жауға қатал, досқа адал болған. Олар атпен де, жаяу жүріп те шайқасқан. Соғыс өнерінің тәсілдерін жетік меңгерген. Садақ, айбалта және сүңгіні шебер қолдана білген. Сақтар ұрыс даласында ерекше батырлықпен көзге түскен жауынгерлерді аса құрметтеп, сый-сыяпат көрсеткен. Соғыс даласында ерлермен қатар сақ әйелдері де ерліктің ғажайып үлгісін танытты. 2. Шырақтың ерлігі. Кирдің шапқыншы лық жорықтарын I Дарий жалғастырады. Шамамен б.з.б. 519–518 жылдары парсы патшасы I Дарий қалың қолмен сақтарды жаулап алуға аттанады. Алғашқы ұрыс сақтар үшін сәтсіз аяқталды.  I Дарий бастаған парсылар Сырдария дан өтіп, сақтардың бір тобын қолбасшысымен бірге тұтқынға түсіреді. Осындай қиын жағдайда сақтардың қалған әскері кең далаға қарай шегінуге мәжбүр болады. Осы сәтте сақ тайпасының Шырақ есімді жас жауынгері шапқыншылардан құтылудың жолын ойлап табады. Шырақ сақ көсеміне барып: «Мен парсы әскерін алдап, адастырып, қырғынға ұшыратамын. Сол үшін менің қол-аяғымды байлап, әбден сабап, қонысқа тастап кетіңдер», – дейді. Сақ көсемі Шырақтың айтқанын орындайды. Сақтардың соңынан қуып келе жатқан парсылар қансырап жатқан Шырақты көреді. Оның қолаяғын босатады. Аузына су тамызады. Шырақ өзін сақ көсемдері «сатқын санап, осылай жазалағанын, жәбір көргендіктен олардан кек алу үшін парсы әскеріне сақтарды қуып жететін қысқа жолды көрсетемін» деп сендіреді. Шырақ парсыларды бастап, ұзақ жүреді. Кең даланың шеті көріне қоймайды. Парсылар сусыз шөл далада қырыла бастайды. Алданғанын  түсінген парсылар Шырақты жазалайды. Шы рақ өз елін бас қыншылардан аман алып қалғанын, өлсе де өз жерінде қала тынын, мақсатына жеткенін айтады. Оның  Отанын азат ету жолында өлімнен де қорық пағаны батырлықтың үлгісіне, аты аңызға айналады. Парсылардың бұл жорығы сәтсіз аяқталады. I   Дарий әскерінің жартысы шөл далада қырылып, қалған әскерімен еліне әрең жетеді. Бұдан кейінгі А.  Македонскийдің де сақ тайпаларына жорығы сәтсіз аяқталады. Грек қолбас шысы Александр Македонский (қазақша – Ескендір патша) Сырдария алқабына дейінгі жерлерді басып алса да, сақтарды жеңе алмайды.
Алтын киімді адам
1.  сақтардың наным-сенімдері. Сақтар да басқа халықтар сияқты табиғаттың түрлі құбылыстарын түсінбеді, одан қорықты. Таби ғаттың әр құбылысының өз Құдайы бар деп есептеді. Олар – Күнге, найзағайға, жел-дауылға, жерге табынған. Ата-бабаларының аруақтарына сыйынған. Сақтар құдайларды қанатты тұлпар, аңдар мен құстар, жануарлар бейнесінде елестеткен. Олардың қаһарынан қорқып жалбарынған, құрбандыққа мал сойған. Сақтар өлген адамды қорғанға жерлеген. Өлікке жақсы киім кигізіп, онымен бірге қаружарақ, тамақ, тұтынған бұйымдарын бірге көм ген. Бұлар оған о дүниеде қажет болады деп түсінген. Патша не көсем қаза болса, үлкен қорғанға жерлеп, атын да қоса көмген. 2.  Ғажайып жәдігер. 1969 жылы Алматы қаласынан 50 шақырымдай жердегі Есік қаласының маңындағы сақ обасынан «Алтын киімді адам» табылды. Қабір ағаш қақпақпен жабылған. Темір құрсаулармен бекітіліп, тақтайдан еден салынған. Адам денесінің астына алтын төсеніш төселген. Мұнда басын батыс қа қаратып, қару-жарағын асындырған 17–18 жастағы жас жігіт жерленген. Оның бойы 165 см. Адамның киімі 4 мыңға жуық алтын әшекеймен өрнектелген. Биіктігі 65–70 см шошақ төбелі болып келетін баскиімі 200-ден аса 
 алтын әшекеймен безендірілген. Дулығаның сыр тынан арқар бейнесіндегі тәж кигізілген. Әше кейлер «аң стилімен», яғни түрлі: барыс, арқар, таутеке, ат, құс, аң бейнелерімен көркемделген. Баскиімі қауырсын мен масақты жебе, алтынмен безендірілген. Мойнына таққан алтын алқаның ұшында жолбарыс бастары бейнеленген. Сауытқа ұқсас қызыл былғары бешпенті үш мыңға жуық алтынмен әше кейленген. Беліне алтынмен көркемделген қайыс белбеу буынған. Белбеудің оң жағына қызыл қынапты темір семсер, сол жағына алтынмен апталған темір қанжар ілінген. Саусағына екі алтын жүзік кигізілген. Қабірден отыз шақты ыдыс, күміс қасық, кесе, алтын ілгектер, дөңгелек жүзік, бойтұмар, алтын масақты жебе, сабы алтын таспамен оралған қамшы, қола айна және басқа да заттар табылған. Күміс тостағанның сыртына 26 әріп - тен құралған екі жол сөз жазылыпты. Ғалымдардың пікірінше, Алтын киімді адам Қазақстан жерін мекендеген сақ патшасының ұлы немесе жас көсемі, әскербасы болуы мүмкін. «Алтын киімді адам» – Қазақстан Республикасының азаттық символы. Ондағы тұлпар бейнесі еліміздің гербінен орын алды. «Алтын адам» бейнесі Алматы қаласының Респуб лика алаңындағы Тәуелсіздік монументінде бейнеленген.
Есіктен табылған Алтын адам жалғыз емес. 2000 жылы Атырау облысындағы Аралтөбе деп аталатын қорымның төңірегінен сармат (сақтармен қатар өмір сүрген тайпа) көсемі жерленген ескерткіш табылды. «Атыраудың алтын адамының» киімі түгелдей алтын әшекеймен безендірілген. Оның шашбауы, қару-жарағы, қорамсағы, асатаяғындағы самұрық бейнесі де алтынмен апталған. Мәйіт жанынан екі жылқы мен қыран құстың сүйектері, жүзден аса жебесі бар қорамсақ, қыш құмыра мен қайқы қылыш табылған. Шығыс Қазақстан облысындағы Берел қорғанынан да алтын киімді адам табылды. Бұл ғажайып ескерткіштердің барлығы көшпелі сақ, сармат тайпаларының б.з.б. V–III ғасырлардың өзінде-ақ зергерлік өнерді жоғары деңгейде меңгергенін, қолөнері мен мәдениеті дамығандығын көрсетеді.
Мөде – Ғұн мемлекетінің негізін қалаушы
1.  Ғұндар. Б.з.б. 1-мыңжылдықта Қазақстан жерінде ғұн тайпалық ода ғы қалыптаса бастады. Алғашқы кезде ғұн дар Солтүстік Қытай, Моңғолия және Байқал маңында қоныстанған. Ғұндар – біздің арғы ата-бабамыз. Ғалымдардың пікірі бойынша, ғұндар түркілердің арғы тегі болып табылады. Олар түркі тілінде сөйлеп, түркі жазуын пайдаланған. 2.  Ғұн мемлекеті. Ғұндар 24 тайпадан тұрған. Әр тайпа дербес өмір сүрген. Әр тайпаның көшіп жүретін жері болған. Ғұндар жыл сайын үш рет бас қосып, Ұлы ордаға жиналатын. Осындай жиналыс тарда ортақ мәселелерді кеңесе отырып шешкен. Ғұндар Көк Тәңіріне сыйынған. Атабаба аруағына бағыштап құрбандық шалған. Ғұн тайпалары б.з.б. III ғасырдың соңында бірігіп, өз мемлекетін құрды. Ғұндардың құрған мемлекеті күшті де қуатты елге айналды. Ғұндар батыр да ержүрек, жауынгер халық болған. Атты жауынгерлерден құралған ғұн әскері садақ, семсер, айбалта, найзамен қаруланып, әрдайым шайқасқа даяр тұрған. Ғұндар ысқырғыш жебелерін қардай боратып, жеңіске жетіп отырды. Олар тас қамалды бұзуды жақсы меңгерген. Ғұн мемлекетінің нығайғаны сонша, оған сол кезде Еуропа мен Азияда тең келер мемлекет болған емес. Ғұндардың жауынгер тайпалары Қытайдың солтүстік жағындағы қалалар мен елді мекендерге шабуыл жасап тұрған. Қытайдың Цинь патшалығына Ғұн мемлекетінің күшеюі ұнамады. Б.з.б. 214 жылы Цинь патшалығының   билеушісі Ши-Хуанди жүз мың әскермен Сарыжазық өңіріндегі Ғұн мемлекетіне қарсы жорық бастайды. Қытайлар ғұндарға тұтқиылдан шабуыл жасайды. Бұндай шабуылды күтпеген ғұндар Сарыжазықты тастап кетуге мәжбүр болады. Ғұн әскерінің шабуылы
Ғұн жауынгерлері
нан қорғану үшін б.з.б. IV–III ғасырларда қытайлар «Ұлы Қытай қорғанын» салдырады. 3.  Ғұндардың шаруашылығы, өмірі мен тұрмысы. Ғұндардың өмірінде мал басты рөл атқарды. Мал шаруашылығымен айна лысқан, негізінен жылқы мен қой өсірген. Жылқы – көшіп-қонатын көлігі, жейтін тамағы болған. Ғұн жылқыларының дене бітімі ты ғыз, шоқтығы аласа, жүріске төзімді келген. Тау-жоталарға еркін шығып, өзен-сулардан қинал май өтетін. Ғұндар – ат құла ғында ойнайтын шабандоз, өжет. Сол заманнан бүгін бізге жеткен «Қыз қуу», «Көкпар», «Теңге алу» және басқа атүсті ойындарының негізін ғұндар қалаған. Ғұндардың тіршілігінде отырықшылық та, егіншілік те орын алды. Олар тарыны көп өсірген, оны тағам ретінде пайдаланған. Мал терісі мен жүннен киім, төсеніш жасап, киіз үйлерде тұрған. Бай, дәулетті ғұндар Қытайдан алдырған жібек матадан киім киген. Ғұндар аңшылықпен айналысты. Жас балаларының өзі садақпен құс, аң атып үйренген. Соғыс кезінде тұтқынға түскен адамдарды құлға айналдырған. Олар үй қызметшісі, бақташы, қолөнерші және жер жыртушы болған. Ғұндарда қолөнер кәсібі мен бейнелеу өнері де дамыды. Олар кен қазып, металл қорытты. Металл, сүйек, мүйіз, балшық пен ағаштан түрлі бұйымдар жасады. Ғұн қабірлерінен Қытай жібегі, айна, нефриттен жасалған заттар табылған. Бұл бұйымдар ғұндардың басқа елдермен сауда-саттық жасағанын көрсетеді. Ғұн тайпаларының бейнелеу өнері аң стилінде дамыды. Тас бетіне бұқа, бұғы, аққу бейнелерін салған. Бұқа – күш пен биліктің, бұғы – бақыт пен жақсылықтың нышаны, ал аққу – отбасын қорғаушы кие саналған. Б.з.б. ІV ғасырдағы ғұн мемлекетінің әміршісі Тұман болды. Ол Алтайдан Қырымға дейінгі ұлан-ғайыр аймақты мекендейтін ғұн тайпаларына 30 жылдай билік етті. Ол басқарып тұрған кезде мемлекет әлсіреп ыдырай бастайды да, бірнеше ұлыстарға бөлініп кетеді. Тұман көрші елдермен көп соғысады. Қытайлықтардан жеңіліске ұшырап, ғұн аумағының біраз жерін оларға беруге мәжбүр болады. Тұманның екінші әйелі қытай қызы еді. Ол 
 әйел мемлекет билігіне араласып, қытай дәстүрлерін енгізеді. Бұл әйел билік басына өз баласын отырғызуды ойлап, ғұн әйелінен туған балаларынан құтылуды қарастырады. Тұманның ұлы Мөдені өлтіруді ойластырып, осы ойына әмірші Тұманды да көндіреді. Бірақ бұл жүзеге аспай қалады. 4.  мөде (б.з.б. 230–174) – Ғұн елінің билеуші - сі. Б.з.б. 209 жылы Мөде Ғұн мемлекетіндегі билікті өз қолына алады. Ол өзін дара билеуші деп жариялайды. Мөде билік басына келісімен бұрын жеке-жеке ұлыстарға бөлініп, өзара соғысып жататын ғұн тайпаларының басын біріктіреді. Тұрақты әскер құрып, оған қатаң тәртіп орнатады. Мөде Ғұн мемлекетінің бұрынғы әскери қуатын қайта қалпына келтіруге ұмтылады. Б.з.б. 200 жылы Мөде Қытайдың Хань әулетінің ұрпағы Лю Банды ойсырата жеңіліске ұшыратады. Мөде «шаньюй (Аспан ұлы) – шексіз билік иесі» деген атаққа ие болады. Қытай патшасы ғұндарға 23 жыл бойы алым-салық төлеп тұрады. Содан кейінгі жылдары Мө де басқарған, жорыққа жақсы дайындалған әскер көптеген аумақтар мен көрші көшпелі тайпа лар дың жерлерін басып алады. Мөде ел басқарудың жаңа жүйесін жасайды. Елді үш әкімші лік-аумақтық құрылымға бөледі. Өз туыс қандарынан 24 ғұн тай пасын басқаратын басшы та ғайындайды. Со лар ар қылы ел билігі жү зеге асырылды. Әскери басшы лықты да жөнге келтіреді. Әскердің бас қолбасшысы белгіленіп, оған түменбасы, мыңбасы, жүз басы, онбасылар бағынатын болды. Елдегі барлық ер азаматтар жауынгер саналды. Ғұн әскерінен жорыққа да йын тұру талап етілді. Ғұн мемлекеті қайтадан мықты елге айналды. Мөденің көрші елдерге жеңімпаз жорықтары басталады. Осы кезде ғұндардың қоластына қазіргі Кореядан Тибетке дейін және Шығыс Түркістаннан Хуанхэ өзенінің орта сағасына дейінгі аймақ бағынады. Алтай тайпаларын, Тынық мұхиттан Каспий теңізінің жағалауына дейінгі жерлерді өзіне қаратты. Ғұн мемлекетінің құрамына қырғыз, үйсін, қаңлы және басқа да тайпалар кірді. Мөде ұзақ жылдар бойы өз халқына тыныштық пен бейбіт өмір сыйлады. Б.з.б. 174 жылы Мөде дүние салып, оның ұлы Лау шан Ғұн мемлекетінің билеушісі болып тағайындалады. Мөде билігінен кейін Ғұн мемлекеті әлсіреп, б.з.б. 56 жылы екіге бөлінеді. Кейінірек 
 V ғасырда солтүстік ғұндардың бір бөлігі Оңтүстік Қазақстан мен Орта Азияда өз мемлекетін құрады. Ал оңтүстік ғұндар Қытайдың Хань империясына бағынады. Ғұндардың біздің заманымызға жеткен заңдарында былай делінген: – Адамға пышақ не қанжар салып, жаралы еткендер өлім жазасына кесіледі. – Ұрлық жасаушының мал-мүлкі түгел тәркіленеді. – Жеңіл қылмыс жасағандардың беті тілінеді. – Ауыр қылмыс жасағандар өлім жазасына кесіледі. – Қамауға алынған қылмыскер он күннің ішінде жазалануы тиіс. (Бірақ мемлекетте мұндай қамауға алынатын қылмыстар өте сирек болған).
Еділ патша
1.  еділ-аттила (400–453) – Ғұн мемлекетінің атақты билеушісі, император атанған қолбасшы, адамзат тарихында ерекше орны бар ұлы тұлға. Ғұн патшасының баласы Еділ жас кезінен-ақ соғыс жорықтарына қатысып, қан майданда батырлығымен көзге түскен. Еділдің Батыс елдерін бағындырған жеңімпаз жорықтары жайлы көптеген аңыз-әңгіме тараған. Еуропада Еділді   Аттила, Атыл, Этцель деп те атайды. Венгрлер оны бабамыз деп есептейді. 2.  Батыс Ғұн ұлысы. Ғұндар Еуропаның бірқатар жерін жаулап алып, Батыс Ғұн ұлысын құрған. Батыс Ғұн ұлысы II ғасырда Каспий теңізінің жағалауындағы қазақ жерінде құрылды. Б.з. 374 жылы Батыс  Ғұн империясында Балаәмір билік құрды. Балаәмірдің тұсында ғұндар Батыс елдерін жаулап алу жорығын бастаған болатын. Балаәмірдің басшылығымен ғұндар Доннан Днепрге дейінгі жерлерді жаулап алып, өзіне бағындырады. Ал Еділ патша тұсында ғұндардың Еуропаны жаулап алуы аяқталды. Олар Ұлы Қытай қорғанынан Францияға дейінгі жолды ат тұяғымен басып өтті. Еділ 434 жылы Батыс Ғұн империясының тағына отырды. Ол өзінің немере туысы Бледамен билікті бөлісті. Кейін Еділ Бледаны тақтан түсіріп, 18 жыл елді жеке өзі басқарады. Еділ патшаның тұсында Ғұн империясы өз дамуының жоғарғы сатысына жетті. Ол өзіне дейін билік құрған аталарының ісін жалғастырды. Еділ білікті қолбасшы, саясаткер әрі көреген көсем ретінде танылды. Оны қарсыластары «Құдайдың қаһары» деп атаған. Шығыс Рим империясы (Византия) Еділ патшаға тәуелді екенін мойындап, ғұндарға алым-салық төлеп тұрады. Сонымен қатар ол герман тайпаларын және Рейн өңірін өзіне бағындырады. Еділдің әділ патша деген аты бүкіл Еуропаға тарайды. Ол Византияға, Данияға шабуыл жасап, Бургунд королін талқандап жеңіске жетеді. Римге қарсы Каталун даласындағы шайқаста екі жақтан 165 мыңға жуық ғұндар мен римдіктер қаза табады. Осы шайқастан кейін құл иеленуші Рим империя сы құлайды. Рим империясының үстемдігінен азат етілген елдер Еуропада жеке мемлекеттерін құрады. Ғұндар әлем тарихында ортағасырлық дәуірдің басталуына ықпал жа са ды. Бүкіл Еуропаны дүр сілкіндірген ғұн дардың қаһарлы жорығын басқарған Еділ 
 453 жылы қаза табады. Оның орнына таққа ұлы Еллақ отырады. V–VI ғасырларда Ғұн мемлекетінде тақ мұрагерлерінің билік үшін талас-тартысы күшейеді. Ғұн империясы бірнеше иеліктерге ыдырап, бөлініп кетеді.
 Батыс Ғұн мемлекеті қай жерде құрылған? Еділдің жорығы туралы әңгімелеп бер. Еділ қандай  қолбасшы болған? Қолбасшылық қабілетіне  сипаттама бер. «Еділ – Ғұн мемлекетінің әйгілі билеушісі» деген тақырыпта әңгіме дайындап кел.
Аттила алдына әкелінген тұтқын римдіктерге жаза кесе бастайды. Оның алдына қол-аяғы байланған римдік жас батырды алып келеді. Ол шайқаста ғұндарға қарсы жан аямай соғысқан екен. Ол тұтқынды алдына алып келгенде: –  Ғұндарға қарсы неге соғыстың, әлде олардан жамандық көрдің бе? – деп сұрайды. –  Жоқ, ғұндардан еш жамандық көрген жоқпын, мен туған қаламды қорғап, міндетімді орындадым, – деп жауап береді тұтқын. Еділ патша осы сөзі үшін римдік тұтқын Кайге бостандық береді. 
Ертедегі түріктер
1.  «түрік» атауы туралы аңыз. Ежелгі түріктердің шығуы туралы Қытай жылнамаларында мынандай аңыз бар. Аңыз бойынша, Ұлы Ғұн ордасынан бөлінген ел Сарыжазықтан көшіп, Алтай тауының қойнауын паналауға беттейді. Жолда олар аңдып жүрген жаулардың қолына түсіп, түгел қырылады. Жаудан тек он жасар бала ғана аман қалады. Осы баланы Көкбөрі қасқыр тауып алып асырайды. Кейін осы баладан Көкбөрілер ұрпағы тарайды. Көсемі Ашина тайпаға өз атын береді, осы Ашина тайпасынан шыққан көсемдердің бірі өз жұртын Алтайға қоныстандырады. Көкбөріге сиыну салтқа айналады. Қасқыр асыраған баладан он ұрпақ тараған көрінеді. Түркілер өздерін көне сына жазуларында «он оқ будун» деп атаған. Ол он ұлдан тараған ел дегенді білдірген. Осы жергілікті тайпалар өздерін «түркіміз» деп атаған. 2.  түрік қағанаты. IV ғасырда түріктер Алтай өңірін мекендеген тайпалар еді. Осы кезде олар жужандарға (авар) бағынып, алым-салық төлеп тұрған. V ғасырда Солтүстік Моңғолиядан Шығыс Еуропаға дейінгі орасан зор алқапта түркі тілді көшпелі теле тайпалары өмір сүретін еді. 546 жылы соғыста түріктердің Ашина тайпа сын басқарған Бумын қаған сансыз көп теле тайпасын талқандады. Олардың 50 мыңдай үйі түріктерге келіп қосылады. Бұдан түріктер күшейе түсті, жерін кеңейтті. Түрік тайпаларының күшті әскерін құрды. 552 жылы түрік тайпалары бірігіп, түрік қағанаты деп аталған мемлекетін құрады. Елді басқаратын адам   қаған тек әмірші, әскери қолбасшы ғана емес, сондай-ақ барлық жердің қожасы саналды. Бумын қаған тұсында түріктер күшейіп, 552 жылы жужандарға қарсы соғыста жеңіске жетеді. Осы кезден бастап Түрік қағанаты билік құрады. Түріктер алым-салықтан құтылып, өз бостандығын алады. Түрік тайпаларына азаттық әперген, қағанаттың іргесін қалап, шаңырағын көтерген Бумын қаған 553 жылы дүниеден өтеді. Оның інісі Мұқан қаған билік құрған кезде Түрік қағанаты одан да қатты күшейеді. 555 жылы Түрік қағанатына бүкіл Орта Азия бағынады. Қағанаттың нығаюына Бумынның інісі ақылды, ержүрек, соғыс өнерін жақсы меңгерген Естеми қаған да айтар лықтай үлес қосты. Естеми қағанның қолбасшылық қабілеті арқасында Түрік қағанатының аумағы сонау Кавказға дейін ұлғайып, көптеген тайпаларды өзіне бағын дырған. Түрік қағанатының құрамында түркі тілдес қарлұқ, қимақ, қырғыз, түркеш, қыпшақ және басқа тайпалар болды. Түріктердің билігін көптеген елдер мойындайды. Қытайдың солтүстік облыстары түріктерге бағынып, алым-салық төлеп тұрды. Керуен жолдары арқылы Үндістан, Қытай, Орта Азия, Иран және басқа елдермен жүргізілген сауда қазынаны байытты. Қағанатта үлкен маңызды өзгерістер жүзеге асырылды. Мемлекеттегі басты тайпалар 10 бөлікке («он оқ будун») біріктірілді. Он ірі тайпа «оң қанат» және «сол қанат» болып екіге бөлінді. Елдің ұлан-ғайыр кеңістігін қорғауда атты әскер маңызды рөл атқарды. 3.  түрік қағанатының ыдырауы. Түрік қағанаты бір орталыққа бағынған күшті мемлекет бола алмады. Өйткені орасан зор аймақты тәуелділікте ұстап отыру өте қиынға түсті. Қағанат аумағын мекендеген түрлі халықтар арасында бірлік болмады. Қағандар әулетінің арасында билік үшін тартыс басталды. Осы тайпалардың алауыздығы, өзара қырқыс Түрік қағанатын әлсіретті. Бағынған халықтар өз тәуелсіздігі мен бостандығы үшін күрес жүргізді. Ақыры 603 жылы Түрік қағанаты Батыс Түрік қағанаты және Шығыс Түрік қағанаты болып екіге бөлініп кетті. 4.  түрік қағанаты халқының кәсібі, тұрмысы. Түрік тайпалары ұлан-ғайыр далада көшіп-қонып, көшпелі және жартылай көшпелі мал шаруашылығымен айналысты. Қыста қыстауға, жазда жайлауға көшіп отырды. Киіз үйде тұрды. Көшуге түйе, өгіз жеккен арбаны пайдаланды. Сондай-ақ аңшылықпен шұғылданды. Жолбарыс, барыс, түлкі, құндыз және басқа аңдарды аулаған. Олардың терісінен киім тігіп киді, айырбас саудаға салды. Металл кенінің бай қоры болды, белгілі сауда жолдары арқылы басқа халықтармен экономикалық байланысын күшейтті. Негізгі кәсібі мал бағу болғанымен, түріктер ішінара егін егумен де айналысты. Суармалы алқаптағы отырықшы халық егін егіп, баубақша өсірген. Ұлы Жібек жолының елді басып өтуі арқасында сауда-саттық өркендеді, жол бойындағы қалалар көркейді. Құлан, Тараз, Мерке қалалары сауда мен қолөнердің орталықтарына айналды. 
Көне түркі жазуы
1.  ертедегі түркі жазуы. Ежелгі түркі тайпалары Оңтүстік Сібір, Алтай өңірі мен Қазақстан аумағын мекендеген. Ежелгі түркілер – қазақтардың арғы ата-бабалары. Олар көне түркі тілінде сөйлеген. Түркі тайпаларының әліпбиі ал ға шында рутай палардың таңбалары бо йынша жасалған. Түркі лердің төл жа з уы руна жазуы деп аталады. «Руна» – «ескі», «көне» деген мағы наны білдіреді. Ежелгі түркі жазба ескерткіштеріне тастағы жазулар жатады. Мұндай жазуы бар тастар Сібірдегі Енисей мен Орхон өзендері бойынан табылды. Бұл жа зулардың көпшілігі зират басына қойылған құлпытасқа, жартастарға қа ша лып жазылған. Ертедегі түркі жазбаларына – Білге қаған, Күлтегін, Тоныкөктің құрметіне жазылған тарихи ескерткіштер жатады. 2.  түркі тұлғалары. Күлтегін (684–731) – бас қолбасшы, атақты батыр. Шығыс Түрік қағанатының әміршісі Құт лық қағанның кіші баласы болған. Әкесі Құтлық қайтыс болғанда Күлтегін жетіде, ағасы Білге он жаста екен. Жастайынан жетім қалған балалар әкесінің інісі Қапаған қағанның тәрбиесінде өседі. Әскери өнерді шебер меңгерген Күл тегін 
 21 жа сында қытайлық тарға күйрете соққы бе ріп, 10 мың жауынгерін жойып жібереді. «Түркінің көк семсері» атанған қаһарман батыр, қолбасшы Күлтегін қырғыз, оғыз, түркеш 
 тайпаларымен со ғыста жеңіске жетеді. Түрік қағанатының әміршісі Білге қаған, оның кеңесшісі Тоныкөк, әскербасы Күлтегінбол ған кезең қағанаттың ең гүлденген, мерейі тасыған кезеңі саналды. Күлтегін, Білге, Тоныкөк мемлекетті көркейту мақсатында көрші елдерге жорыққа шығып, жеңіске жетіп отырған. Тарихи деректерде: «Білге қаған ұлтын сүйетін, халық сыйлайтын көсем; Күлтегін – соғыс өнерінің ұстазы, оған қарсы тұратын күш жоқ, ал Тоныкөк – беделді де білімді, алғыр кісі» деген мінездеме берілген. Олар бар күш-жігерін Түрік мемлекетін біріктіруге жұмсады. Осы мақсатта ішкі және сыртқы жаулармен бітіспес күрес жүргізді. Шайқаста Күлтегін өзін тамаша қолбасшы, қаһарман батыр ретінде көрсете білді. Күлтегін 47 жасында қайтыс болғанда оның басына ел тарихы жазылған ескерткіш орнатылды. Күлтегіннің жауынгерлік жорықтары туралы құлпытасқа ойылып жазылған. Күлтегін ескерт кі ші деп аталатын ол тас қазіргі Моңғолия мемлекеті  нің астанасы Улан-Батордың батысынан табылды. Ескерткіш астанадан 
 400 шақырым жердегі ескі қорғанның маңында орналасқан. «Күлтегін» жырының авторы – сол кезде өмір сүрген атақты ақын Иоллығ Тегін. Тоныкөк (шамамен 646–731 жж.) – Түрік қағанатының көрнекті мемлекет және қоғам қайраткері, қолбасшы, ойшыл ақын. Тоныкөк табғаш елінде дүниеге келіп, білім алған. Жас кезінде Тоныкөк Қытай елінде 13 жыл тұрып, сонда тәрбиеленеді. Ол кезде тек ел басқаратын түркі тайпаларының көсемдері ғана қытай императорына аманатқа балаларын бере алған. Тоныкөк қытай императорының сарайында білім алып, тәрбиеленіп жүрген кезде олардың еліне жасаған қорлығының барлығын өз көзімен көріп өседі. Ол түркілер елінің үш басшысы – Елтеріс, Қапаған, Білге қағандардың ақыл беретін кеңесшісі болған. 
 683 жылы Шығыс Түрік қағанатының бірінші қағаны Құтлықпен бірге Тоныкөк қытайларға қарсы 
 жо рықта жеңіске жеткен. Тоныкөк осы Құтлықтың серігі, бас қолбасшысы болды. Ол өлген соң Құтлықтың ұлдары Білге, Күлтегінмен бірге Тоныкөк түр кештер мен қытайларға қарсы жорықты басқарады. Тоныкөк – түріктердің жауынгерлік даңқын әлемге танытқан батыр қолбас шы. Ол түрік әскеріндегі ең жоғарғы мәртебе – Апа Тархан, яғни, «тү рік әскерінің жетекшісі» деген лауазымға ие болған. 698 жылы Қытай императоры Қапаған қа ғанға елші жібереді. Қытай елшісі өз елінің басшылары айтқан сөзін қайталап тұрып алады. Осы үшін Қапаған оны өлтірмек болады. Сонда дана Тоныкөк: «Қытай сияқты алып елдің елшісін өлтіруге болмайды», – деп қағанды тоқтатқан көрінеді. Ертедегі түркі бәдізшілері түркі елінің ерлігі мен елдігін тасқа қашап, мәңгілік мұра қалдырған. Тоныкөк – сол ұлы мұраның бірі «Тоныкөк» эпосының кейіпкері. Білге қаған (681–734) – Шығыс Түрік қағанатының билеушісі, Күлтегіннің ағасы. Түрік қағанатын қуатты мемлекетке айналдырып, еліне бейбіт өмір орнату үшін Білге інісі Күлтегінді әскербасы, ал ақылгөй батыр Тоныкөкті мемлекеттік кеңесші етіп тағайындады. Білге, Күлтегін мен Тоныкөктер ақылмен іс қылып, түрік елін қуатты мемлекет қатарына жеткізді.
Білге, Құтлық, Күлтегін мен Тоныкөктердің түркі елін қорғау жолындағы ерлік істері Білге қаған ескерткішінде жазылған. Ескерт кіште ынтымағы берік болса, түркі халқын жеңетін күштің жер бетінде жоқ екені айтылады. Бұл ескерткіш – түркілердің азаттығы мен бірлігін, батырларының ұлы ерлігін жырлаған мәңгі өшпес мұра.
Түркі жазба ескерткіштері
1.  Күлтегін және Білге қаған жазбалары Байқал көлінің шығыс беткейінде, Орхон өзенінің аймағында орналасқан.  «Күлтегін» ескерткішіндегі жазу VIII ғасырда жазылған. Оның жоғарғы жағы бес бұрышты болып келеді. Ескерткіштің қырларында айдаһар мен қаған таңбалары бейнеленген. Ескерткіштің екінші жағында оның орнатылған күні – 1 тамыз 732 жыл деп жазылған. Онда қытай жазуы да бар. Осы қытай жазуының оң жағында екі жол ертедегі түркі жазуымен жазылған. «Күлтегіннің» негізгі бетінде 40 жол жазу жазылған. Сол жағындағы 13 жол түркі жазуының жалғасы болып табылады. Көне түркі жазуын зерттеген ғалымдардың айтуынша, 40 жол жазу «Үлкен жазу», ал 13 жол жазу «Кіші жазу» деп аталады. Ескерткіштің көшірмесі Жапон мемлекетінің жаңа технология сымен жасалып, Астанадағы Еуразия университетіне орнатылды. 2.  «Тоныкөк» ескерткіші 1897 жылы Моңғолияның астанасы Улан-Батор қаласынан 36 шақырым жерден табылған.  Тоныкөк жыры бір-біріне қарамақарсы орнатылған төрт қырлы екі баған тасқа қашап жазылған. Бұл ескерткіш VIII ғасырда жазылса да, жазуы әлі күнге дейін анық және жақсы сақталған. 
 Ұлы Жібек жолы
1.	сауда жолдарының қалыптасуы. Адам- дар өте ерте заманнан ішкен-жегенінен артылғанын басқа өзінде жоқ керекті заттарына айырбастап алып отырған. Алғашқы кезде олар тұз, асыл тастар, алтын, емдік және хош иісті заттарды айырбас жасаған. Азық-түлікті, малды қола мен темір бұйымдарына, мал, аң терілерін матаға, т.б. заттарға айырбастады. Кейінірек біртіндеп өздерінде бар заттарды сатып, ал керекті нәрселерді ақшаға сатып алып отырған. Сөйтіп, алғашқы сау да орындары – базар мен жәрмеңкелер пайда болды. Ал бұның өзі қалалар мен халықтарды жақындастырды. Олардың бір-бірімен байланыс жасауына мүмкіндік туды. Сауда жолдары қалыптасты. Жолдар бір мемлекетті басқа елдермен байланыстырды. Қала халқы мен көшпелі тайпалар көрші елдермен қарым-қатынас жасады.
2.	2.   Ұлы Жібек жолы – сауда, керуен, елшілік жолы. Ұлы Жібек жолы деп Еуропа мен Азия елдерін байланыстыратын сауда, керуен жолын атаған. Бұл жол Орталық Азия арқылы Қытайды Алдыңғы Азиямен жалғастырып жатты. Б.з.б. II ғасырда Ұлы Жібек жолы Қытайдан басталып, Римге дейін 7 мың шақырымнан астам қашықтыққа жеткен. Осы жол арқылы Қытайдан бүкіл дүние жүзінде аса қымбат бағаланған жібек тасылды. Қытайлар жібек өндіру тәсілін өте құпия ұстады. Сол арқылы жібек  саудасынан көп пайда тапты. Қытай жібегі осы жол арқылы Батыс елдеріне жеткізілген. Кейіннен жібекпен қатар Шығыстан Батысқа дейінгі көптеген елдерде өндірілетін басқа тауарлар да (күміс, алтын, тұлпар, түйе, бүркіт, піл сүйегі, жеміс-жидектер, т.б.) тасылды. 
3.  Ұлы Жібек жолының Қазақстан арқылы өтетін бағыттары. Ұлы Жібек жолы ертедегі Қазақстан жерімен де өтті. Басты сауда жолы Алтай, Тянь-Шань тауларының бөктері, Іле, Шу, Сырдария алқаптары арқылы өтіп, Қытай ға д ейін созылып жатты. Оның тармақ - тары  Сырдария, Аралдың бойымен Қара теңіз жаға лауына, Ви зантияға, Батыс Еуропаға жеткен. Ғасырлар бойы бұл жол үнемі өзгеріп отырған, оның бір бағыттары көркейіп жатса, екінші бір тармақтары жойылып, қалалар мен сау да бекеттері қаңырап қалған. Ұлы Жібек жолы арқылы Қазақстанға Қытайдан жібек мата, ыдыс-аяқ, айна, Рим әйнегі мен теңгелері, Иранның асыл тастары әкелінді. Осы жолдың арқасында Тараз, Алматы, Түр кістан, Сарай шық және басқа қалалар 
 бой көтеріп, көркейіп, егіншілік қоныстары пайда бола бастаған еді. 4.   түркістан базарына саяхат. Бір сәт өзіңді Ұлы Жібек жолының бойында орналасқан Түркістан қаласының базарын аралап жүрмін деп елестет. Қаланың ертедегі атауы – Йасы. Базар ішінде жергілікті тұрғындар да, басқа қалалардан келушілер де, түрлі киім киіп, алуан тілде сөйлейтін шетелдіктер де жүр. Олардың біреуі зат алуға келсе, енді біреулері заттарын сатуға келген. Базардың оң жағында сонау араб елінен әкелінген сәйгүліктер, Ферғананың атақты арғымақтары, моңғолдың тапал жылқылары мен қазақ жорғалары ауыздықтарымен алысып тұр. Алдыңғы қатарда – құмырашылардың жалтыраған мыс құ мыралары мен табақшалары. Сол жерден қытай қолөнершілерінің күмістен және аса бағалы фарфордан жасалған ыдыстарын кездестіресің. Асыл тас шеберлерінің қолымен үнді маржаны, ақық, лағыл, гауһар тастардан жасалған әшекей бұйымдары көздің жауын алады. Ақша айырбастайтындар алтын ақшаны күміске, орыс ақшасын византия солидіне айырбастап беріп жатты. Базардың сол жағында аса бағалы 
 қытай жібектері, Бұхардан әкелінген пүліш, 
 Рустен келген кенеп, парсы кілемдері қойылыпты. Гректің әсем ыдыстары, хош иісті жасмин суы мен амбра иісмайы тұр. Киевтен келген көпестер қару-жарақ бұйымдарын: ою сапты семсер, дулыға, сауыт және ешкі терісінен жасалған қып-қызыл етіктер, шолақ тон мен бөрік сатып жатыр. Жергілікті қазақтар табын-табын мал, жүн, тері, металл және басқа да та уарларын сатып немесе айырбастап, өзіне керекті заттарын алуда.