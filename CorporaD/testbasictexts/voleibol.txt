Волейбол ойынының кіндік кескен ортасы – Американың Гелиоке қаласы . Бұл 1895 жылы болған оқиға еді . Колледж оқытушысы Вильям Морган сабақ кезінде теннис орнын екі сырыққа бойлап жоғары көтеріп қойып , оқушыларға допты екі жаққа допты алма-кезек лақтырып ойнауды көрсетіп , оны оқушылардың да қайталауын талап етеді . Волейбол – деген сөздің мағынасы “ ұшатын доп ” . 1896 жылы волейбол ойыны көпшілік назарына ұсынылды , ал 1897 жылы бұл ойынның ережесі жасалынды . Волейбол ойынының Европа мемлекетіне таралуы ХХ ғасырдан басталған . 1967 жылы Чехословакияда тұңғыш рет алғашқы жарыс ұйымдастырылды да , Франция , Румыния , Ауғанстан , Индия , Қытай , Корея , Жапония және Россияда волейбол ойынын қалаушылардың арнайы клубтары ашылды . 1947 жылы халықаралық волейбол федерациясы ( ФИВБ ) ұйымдастырылды . Европа мемлекеттерінің алғашқы біріншілігі 1948 жылы дүние жүзінің біріншілігі 1949 жылы өткізілді . Адам баласының ойлап тапқан әрбір пайдалы әрекеттерінің өміршеңдігі оның қоғам мүшелерінің ортақ қазынасына , өмірлік салтқа айналуынан көрінетін шындық . Олай болса біз әңгіме етіп отырған волейбол спорт ойыны – бар ұлт үшінортақ қазына , өйткені оны өмірге құштар жандар ойлап тауып өмір нәріне енгізген ғой . Волейбол – біздің халқымыз арасында ХХ ғасырдың 30-жылдарынан бастап кең жайыла бастаған ойын . Волейбол ойынына тән ерекшелік – оның ұжымдық сипаты , ол жастар үшін тәрбиенің шешуші факторы және біздің қоғам жағдайында бала өмірін ұйымдастырудың негізгі формасы да десе қателеспейміз . жеке тұлғаның жан – жақты дамуы үшін ұжымда қолайлы жағдайдың болуы қажет . Тұлға жарасымды даму мүмкіншілігін ұжымнан алатын болғандықтан ұжымда тұлғаның бас бостандығы болуы басты шарт . Себебі әрбір өзінің мүшелерін ұйымдастыру қажеттігі қоғамның өзі бетбұрыс ұжым ретінде өмір сүретіндігінен туындайды . Қоғамда ұжымдарды ортақ іс-әрекеттерінің түрлеріне қарай ажыратады , солардың ішінде спорт ұжымдары шешуші орындардың біріне жатады . Себебі дене тәрбиесі – мәдениет пен спорт , денсаулық кепілі , олай болса ұжымдық іс-әрекетті тез шешуге көмектесетін спорт ойындары , оның ішінде волейбол ойыны және ол ойынға қатысушылар еліміздің әлеуметтік – экономикалық дамуын тездету , қоғам дамуының жаңа деңгейін жоғары дәрежеге көтереді . Осы жағдайда барлық жастағы қоғам мүшелері үшін ортақ спорт ойыны волейбол адамның өмірін , оқуын , спорттық жетістіктерін , жасампаздығын , күш қуат мәдениетін ұйымдас-тырудың ең тиімді құралы . Волейбол спорт ойынымен айналысатын команда ұжымы – бұл спорттық іс-әрекетімен бірігіп топтасқан белгілі мақсатта бағытталған тұрақты бірлестік екендігін өмір көрсеткен шындық . Волейбол ойынаушы 12 адамнан тұратын екі команда , миллионға жуық көрермендерді өз төңірегіне жинай қызықтататын керемет спорт ойыны . 1964 жылы Токио олимпиадасынан бастап волейбол ойыны олимпиадалық спорт түрі ретінде танылды . Ал дүние жүзінің кубогы үшін күрес 1965 жылдан бастап өткізіліп келеді . Волейбол ойыны тарихында , оның ережесі туралы көптеген жылдар бойы алауыздықтар болғаны бұл спорт түрінің тарихынан белгілі . Мысалы , 20-жылдарға дейін дүние жүзінде волейбол ойынының екі жүйесі қатар жүріп отырды . Олар европалық жүйе , яғни алаңға 6-ойыншыдан тұратын команда шығару және азиялық жүйе , алаңға 9-адамнан түратын командалар шығару . Бірақ екі контингент өкілдерінің өзара түсінушілігі – дүниежүзілік 6-жүйелі ойын өрнегін қалыптастырды . КСРО тарихында волейбол ойынының алғашқы ережесі қабылданып , ойын жаңа арнаға түсе бастады . Өте қызық жағдай Москва қаласындағы алғашқы волейбол ойын алаңы Мейерхольд , Камерный , Революция және Вахтенгов театрлары жанынан жасалынатын , сондықтан да Россияда волейбол ойыны “ әртістер ойыны ” – деген атқа да ие болды . Тіпті 1932 жылы Москвадағы Үлкен театр сценасында КСРО-ның орталық атқару комитетінің сессия делегаттарына арнап волейбол ойынын әртістер көрсеткен . Бұл ойын бар болғаны 7-минутқа созылыпты , міне осы күннен бастап волейболға “ халықтық ” ойын деген атақ берілді , – дейді волейбол ойыны тарихын жазушы спорт мамандары . Волейбол ойыны спортынан ең көп олимпиада медалін жеңіп алған команда КСРО , олар 4-рет Олимпиада чемпионы атанды . Волейбол ойыны 18х9 метрлік алаңда өтеді , тордың жоғарғы жағы ерлер үшін 243 см биіктікке , әйелдер үшін 224см . жоғары тірекке байланады . Қазіргі кезеңде кіші волейбол ойыны да үлкен беделге ие болып келеді . Олар : 9х4 , 5 немесе 9х6 метрлік спорт алаңы , егер ойнаушы командалар құрамы 4 : 4 болса , онда алаң көлемі 12х6 метрден аспауы керек . Волейбол ойыны үшін дайындалған доптың салмағы туралы бәсеке көптеген уақытқа созылып , олар 260-280гр . салмаққа пәтуаласты . Қазіргі кезеңде халықаралық федерацияға мүше 173-ке жуық мемлекеттер бар . Қазақстан волейбол тарихында алғаш рет КСРО-ның еңбек сіңірген жаттықтырушысы атанған Октябрь Қыдырбай ұлы Жарылқапов . Оның шәкірті Заңғар Жаркешов жетекшілік еткен Қазақстанның “ Буревестник ” командасы 1969 жылы КСРО –ның чемпионы , 1970-1971 жылдары волейболдан Европа кубогын жеңіп алды . Қазақ волейболшылары Кравченко , Жәнібек Саурамбаев , Олег Антропов – олимпиадалық , әлем , европа және КСРО чемпиондары . Әйел волейболшылар табысы да ауыз толтырып айтарлық . Алматыдағы Үй құрылысы комбинаты командасы 1984-1992 жылдар аралығында КСРО-ның чемпионы атанды . Ал 1985 жылы Қазақстандық волейболшы қыздар Италияда өткен европа кубогін жеңіп алды . Алматының “ Азамат ” атты ерлер командасы 1993 жылы клубтық командалар арасында Азия чемпионы атанды . Ал 2001 жылғы қыздар арасында Республика біріншілігі 2001 жылдың сәуір айында аяқталды . Барлық турда қарсыластарын қапы қалдырған Алматының “ Рахаты ” ел чемпионы атағын жеңіп алды . Қазақстан құрамасының базалық клубы болып саналатын “ Рахаттық ” арулар 2001 жылғы 16-20 мамырда Вьетнам Республикасында өтетін клубтық командалар арасындағы Азия біріншілігінде ел намысын қорғады . Команданың бапкері – Қазақстандағы волейбол ойынының бұрынғы майталманы Шаприн . бұл командамен қатар еліміздің абройын халықаралық жарыстарда асқақтатуға атсалысар командалар да бар . Олар – Алматылық “ Глотур ” , Ақсай қаласынан “ Қарашығанақ ” , Астана қаласынан “ Астана қанаты ” атты волейбол спорт ойынының жұлдыздары . Қазіргі Қазақстан Республикасының волейболшы қыздары кіндік Азиядағы ең азулы ойыншылар қатарында . Мемлекетіміздің намысын қорғаушылар дайындауда жетекші тұлғалар бапкерлер екендігі белгілі , бірақ сол ұлағатты ұстаздардың өздері үшін де үздіксіз іздену , үйрете отырып кемелдену бұл өмір заңы екені бәрімізге мәлім . Сондықтан да авторлар бұл әдістемелік оқу – құралын болашақ спорт мамандары мен жас бапкерлер үшін қосымша әдістемелік құрал ретінде ұсынуды ниет еткен . 