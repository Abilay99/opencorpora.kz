1993 жылы қабылданған Қазақстан Республикасының алғашқы Конституциясы егемендік тарихындағы ең демократияшыл құжат болып табылған еді . Алғашқы Конституцияның мәні мен маңызына келетін болсақ , бұл құжат Президенттің көрсеткен мақсаты бойынша төрт басты мәселеге жауап беруі және соған жағдай жасауы тиіс болатын . Оның біріншісі – мемлекеттік билікті басқарудың барлық жүйесін нығайту , екіншіден – экономикалық реформаны жүргізе отырып , елді сол кездегі терең дағдарыстан шығару , үшіншіден – жас мемлекеттің сыртқы саясатын қалыптастыру , төртіншіден – ішкі саяси тұрақтылықты қамтамасыз ететін заңдық негіздерді Ата заңда көрсету . Алайда , жоғарыда қамтылған төрт мақсатты шешіп беретін баптар әуелгі тұңғыш Конституцияның жобасында барынша қамтылмады . Президент Назарбаев та бұл ретте тұңғыш Конституция жобасы әуелден-ақ еліміздегі саяси , әлеуметтік-экономикалық үдерістен алшақ қалғанын алға тартады . Сөйтіп , уақыт өте келе , заман ағымы мен сұранысына қарай , Бас заңымыздың кейбір тұстары нарықтық қоғамдағы өзгерістерге сәйкес болмай шыққаны байқалды . Сосын ұлттық дербестік – жергілікті бостандық мәселесі қамтылады . Алаш партиясы дініне , қанына ( ұлтына ) , жынысына қарамай барлық адамдардың теңдігі қағидасын ұстанды . Сонымен қатар аталмыш бағдарламада соттар мен дін өкілдері – молдалардың отбасы , неке дауларын шешудегі өкілеттігін ажыратты және бір ерекшелік , бағдарламаға сәйкес , сөз , баспасөз бостандығы , тұрғын үйге , меншікке қол сұғылмау , тек сот арқылы тұтқынға алу , сот алдында әркімнің теңдігі , ауыр қылмыстарды алқабилер сотына беру , қазақтар көп тұратын жерде сот ісін қазақ тілінде жүргізу , жалпыға бірдей білім алу құқығы және басқа да көптеген құқықтық мемлекетке сай ережелер көрсетілген болатын . Мінеки , алаш қайраткерлерінің сонау өткен ғасыр басындағы конституциялық бағдарламасының өзі бүгінгі тәуелсіз мемлекеттік нышанымызбен үндесетіні байқалады . Тіпті , мұндағы бірқатар мәселелер әлі де маңыздылығын жоймай келетінін айтсақ артық етпес . Осылайша , дүниеге келген Конституция тәуелсіз мемлекет ретінде дамуымызға даңғыл болып , елдің бетке алған бағдарының тұтастай бөлігін қамтып отыр десе де болады . Алайда , заман ағымына қарай Негізгі заңымыздың өзгеріске ұшырауын да ешкім жоққа шығара алмасы анық . Дегенмен , қазіргі һәм өмір бойғы басты міндетіміз – Қазақстан Тәуелсіздігінің тірегіне айналған Конституцияны қатаң ұстану . Яғни , басты талап – Ата Заңымыз , Конституцияны құрметтеп қорғау , ал оның маңыздылығын жоғалтпай сақтау республикамыздың әрбір азаматының міндеті мен парызы болуы тиіс .