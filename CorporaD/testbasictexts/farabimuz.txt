Ұлы ғалым , философ , социолог , математик , физик , астроном , ботаник , лингвист , логик , музыка зерттеушісі Әл-Фараби Әбунасыр Мұхаммед ибн Тархан әл-Фараби Оңтүстік Қазақстан өлкесінің көне Фараби , кейіннен Отырар қаласы , Шәуілдір ауылында дүниеге келген . 20жасына дейін сонда оқып , тәрбиеленеді де өсе келе Шығыс елдерін аралап білімі мен ғылымын дамытады . Солардың ішінде араб халифатының саяси-мәдени орталығы Бағдатта , Кайрде , Алеппода , Дамаскіде болып көптеген ғылыми зерттеулер жасайды . Шам шахарында көптеген жылдар бойы тұрып ғылыми салаларды игереді . Фараби бабамыздың асыл ғылыми шығармашылығы дүние жүзі мәдениеті мен ғылыми жаңалықтарына Шығыстың Аристотелі деп танылған . Болашақ ұрпаққа қалдырған ғылыми мұрасы , 160-қа жуық трактаты біздің заманымызға жетті . Әл-Фарабидің еңбектерінің ішіндегі ең шоқтығы биігі ол-музыка саласы . Негізінен алғанда , Фарабидің өзі - асқан музыкант , аспапта шебер орындаушы болған . Ол жайлы ел арасында мынадай бір аңыз - әңгіме бар : Шығыс патшаларының бірінің сарайында той-думан қызып , бек-патша , бай-манап , қожа-молдалар жиналып үлкен жиын-тамаша құрып жатқан көрінеді . Оған Фараби де қатысады . Бірақ шарап ішіп елірген қауым Фарабиге ілтипат жасамайды . Шыдамаған Әбунасыр бір шетке шығып , домбырасын қолға алып , аса бір мұңды күй орындайды . Оның мұңдылығы сонша жұрттың бәрі ойын-сауықты тастай салып , уайымға беріліп егіліп жылайды . Енді бір сәт аса бір қуанышты , көңілді күйді ойнай жөнелгенде әлгі жұрт еңселерін бірден көтеріп , балаша билеп , жын қаққандай сақылдап ойнап кетеді . Мұнан соң Фараби бір түрлі жаймашуақ , бір сарынды қоңыр ырғақты күй ойнағанда отырғандар музыка әуеніне елітіп , бірі қалмай ұйықтап қалады . Оларды ұйықтатып тастап Фараби жайына жүріп кеткен екен . Музыка зерттеу саласында Фараби әр алуан шығармаларымен қатар « Музыка туралы үлкен кітап » атты көлемді еңбек қалдырды . Бұл жұмыс музыкалық дыбыстың сипаты мен құрылымынан бастап , музыканың поэзиямен байланысына дейінгі музыканың эстетикалық – теориялық принциптерін шешуге бағытталғын . Музыка зерттеу саласындағы еңбектерінде Фараби музыканың адамға емдік қасиетін , жағымды әсерін жан-жақты дәлелдеді . Фараби жалаң орындаушы ғана емес , аса ұлы музыка зерттеушісі , асқан теоритик болған . Оның « Музыканың ұлы кітабы » деп аталатын көлемді шығармасын бүкіл музыка тарихшылары бірауыздан музыка теориясы жайлы жазылған үлкен еңбектердің қатарына қосуы тегін емес . Мәселен , француздың көрнекті музыка зерттеушісі , осы еңбекті 1930-35 жылдары француз тілдеріне аударған Р . Эрланже : « Фарабидің бұл салада кейіннен араб тілінде жазған авторлардан айырмашылығы жер мен көктей » десе , ағылшынның қазіргі музыка зерттеушісі Фармер : « Музыканың ұлы кітабы » Фарабиді орта ғасырлардағы музыка жөнінде жазған ең үлкен автор болды деген пікірімізді дәлелдеп отыр » деп жазған . Фарабидің пікірінше , музыканың ғылыми іргетасы тәжірибе-бақылау мен физика-математика ғылымдарының қағидаларынан тұрады , ал оның негізгі мақсаты мен адамның эстетикалық мұқтаждығын қанағаттандыруға тиісті , оның бір ұшы поэзияға тіреледі , өйткені поэтикалық тіл мен музыка тілі бір-біріне етене болып қабысқан кезде музыканың әсерлігі мен эфектісі күшейе түседі , яғни музыка ғылым ретінде математикаға жақын тұрса , өнер ретінде поэзияға туыстас . Кейбір деректерге қарағанда Фараби шығарған әндер осы күнгі Иран , Ирак , Түрік және басқа да Шығыс елдерінде орындалады . Оның өзі жасаған « Канун » , « Уд » , « Қыпшақ » деп аталған аспаптары болған сияқты . Фарбидің музыка теориясына арнап бірнеше еңбек жазғаны баршамызға мәлім . « Музыканың ұлы кітабы » , « Музыка жайлы талдау » , « Ырғақтардың классификациясы » , « Ғылымдардың шығуы » , « Ғылымдардың энциклопедиясы » атты туындыларында музыка ғылымын талдауға арналған тараулар бар . Ғалым музыка ғылымының шығуын материалистік тұрғыдан түсіндіреді . Фараби музыка ілімін жасауда сөз жоқ ертедегі грек оқымыстылары Пифагор , Аристотель , Евклид , Аристоксен , Птоломейдің еңбектеріне сүйенеді . Алайда Фараби бұл авторлардың идеяларын сын көзбен қарап , логикалық сарапқа салып , ғылымның жаңа жетістіктері негізінде қайта талдап шығады . Олардың дұрыс-бұрыс жерлерін дәл басады . Сондықтан да Фараби бұл салада гректерден көп озық кеткен . Мәселен , ежелгі грек ғұламалары аспаптарды зерттеуді тіпті қолға алмаған . Ал , Фараби музыкалық аспаптарды зерттеуді тыңнан бастап , математика мен физиканы жетік білгені сонша , олардың музыка іліміндегі мүлт кеткен жерлерін дәл тауып түзетеді , дамытады . « Мен тек музыка ғылымын бағалаушы ғана емеспін , музыка өнерін бағалаушыдамын , сондықтан да ертедегі гректерге қарағанда , көбірек зерттеуіме , ізденуіме мүмкіндігім болды » деп жазды . Фараби Шығыстың ғылымы мен өнері ескі грек ғылымы мен өнерінің жай ғана көшірмесі болды деп кемітетін буржуазия ниеттес оқымыстылары бұған не дер екен . Фарабидің музыка саласында жазған « Музыканың ұлы кітабы » атты трактаты құрғақ музыкалық шығарма емес , бүкіл орта ғасырлық ғылымдардың сындарлы ескерткіші . Мұнда ғылымның философиялық мәселелері мол қамтылған , музыканың тәжірибелік және теориялық негізін қалап , музыкалық аспаптарды қалай жүзеге асыру жолдарын көрсетіп береді . Нақтылы айтқанда , Фараби теориялық ғылым жасаудың үш шартын қойып , осы шарттар негізінде музыка теориясын өз бетінше жаңадан жасап шығады . « Музыканың ұлы кітабы » : музыка ғылымына кіріспе , музыка ғылымының негіздері , музыкалық аспаптар , музыкалық композиция атты үлкен –үлкен тараулардан тұрады . Бұл еңбек IY ғасырда –ақ латын тіліне аударылып , Европада музыка ғылымының дамуына үлкен әсер етті . Мәселен , бұл еңбекте музыканың теориясы мен практикасында қазір қолданып жүрген он екі жарты тондық музыкалық жүйенің бастамасы бар . « Музыканың ұлы кітабының » бірінші тарауында мелодия , музыкаға бейімділік , практикалық және теориялық музыка , музыканың шығуы , музыкалық білім беру , музыкалық өнер , сезім және ақыл қорытындысы , бастапқы , негізгі принциптер , музыкадағы табиғи нәрселер жайлы айтылады . Екінші тарауында музыка ғылымының негіздері жайлы баяндаса , үшінші тарауында музыкалық аспаптар жайлы айтылады . Ал төртінші тарауында ырғақ , фонема және фраза , тондар жайлы айтылады . Фараби бұл еңбекті замандастарының өтініші бойынша жазған , оның себебі жайлы былай дейді : Сен ежелден келе жатқан байырғы музыка өнерін білгің келіп , түсінікті әрі жеңіл , жұрттың көдесіне жарайтын кітап жазуды өтінген едің Сол тапсырмаңды осы уақытқа дейін орындай алмай келдім . Себебі бұл мәселе жөнінде жазған ертедегі ғалымдардың еңбектерін тегіс , мұқият қарап шығуға тура келді . Мен қарап шыққан еңбектерде бұл өнердің кейбір жақтары мүлде ескрусіз қалған сияқты . Көпшілік кітаптарда музыка мәселесі , әсіресе , оның теориясы бір-біріне байланыссыз жазылған . Алайда бұл кемшіліктер ертедегі ғалымдар қабілетінің нашарлығынан кетті . Ал енді олардың музыка жөнінде жазған еңбектері не жоғалып кеткен немесе арабшаға нашар аударылған болуы керек . Бұл мәселенің олқы болып отырғанын мен осылай түсіндіре аламын . Міне , сол себептен мен сенің тілегіңді орындауды өзіме борыш санап , осы кітапты жаздым . Музыка зерттеушісі Әбунасыр Мұхаммед ибн Тархан әл-Фарабидің әлем өнеріндегі басты жаңалығы музыканың теориясын жасағандығында . Себебі осы уақытқа дейін музыка зерттеушілерінің сөзіне сүйенер болсақ , Әл-Фараби жасаған музыкалық теория нақты әрі айқын .