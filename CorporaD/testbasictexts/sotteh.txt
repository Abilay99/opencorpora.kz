Елбасы Назарбаевтың судьялар съезінде сөйлеген сөзінде азаматтардың сот жүйесіне деген сенімін арттыруға , сот өндірісін жаңарту және жеңілдету , заң бұзушылыққа жол бермеуіне , сот өндірісін жүргізуде үздік инновациялық технологияларды пайдалануға , толықтай « Электронды үкімет » жүйесі бойынша жұмыс жасауға көшу керектігіне айрықша тоқталған болатын . Бұл маңызды тапсырманы орындауға Қазақстан Республикасының Жоғарғы Соты белсене кірісті . Барлық соттарда ақпараттық-анықтамалық киоскілер ашылған . Осы киоск және Қазақстан Республикасы Жоғарғы Соты және облыстық соттардың сайттары арқылы кез келген азамат қаралатын істер тізімін , сот актілерін , соттардың сенім телефондарын , төрағалардың азаматтарды қабылдау , ашық есік күндерін көре алады , төрағаларға блог арқылы сұрақтарын қоя алады . Сот саласында тағы бір жаңадан енгізілген технология ол бейнеконференцбайланыс жүйесі ( видеоконференцсвязь ) . Қазақстан Республикасының әр аумағының сотталушылары қаладан ауданға жеткізілетін болса , қазіргі күні осы байланыс арқылы қашықтықта сот процесін жүргізуге , сұрақтар қоюға , жауаптар алуға мүмкіншілік бар . Соның арқасында барлық соттармен тікелей байланысқа шығып , түрлі жиналыстар мен дөңгелек үстелдерге , семинар сабақтар мен тренингтерге қатысып , сот процестерін бақылауға мүмкіндік туып отыр . Жаңа технологияның бірі - ол сот процесін аудиобейнежазбаға жазу . Сот мәжілісі толық және жан-жақты төрт камераға жазылады , бұл сот процесін хаттамаға толығымен түсіруге мүмкіншілік береді , сондай-ақ іс бойынша жазылған процесс бірден бірыңғай автоматтандырылған ақпараттық талдау жүйесіне тіркеледі . Және осы жүйе арқылы қысқа хаттама түзуге болады . Бұл сот мәжілісінің хатшысының жұмысын жеңіл детеді . Сонымен қатар , Қазақстан Республикасы Жоғарғы Сотының және республика соттарының интернет-ресурстарында « Сот актілерімен танысу » және « Сот кабинеті » электрондық сервистік жүйелері енгізіліп қызмет көрсетуде . Екі сервиске Қазақстан Республикасы Жоғарғы Сотының ресми сайттары арқылы пайдалануға болады . « Сот құжаттарымен танысу » сервисінің тиімділігі сотта істі қарау барысы туралы процеске қатысушыларға жедел хабарлау үшін арналған . « Сот кабинеті » сервисі электронды түрде Қазақстан Республикасы сот органдарының сервистері мен қызметтеріне қол жеткізудің бірыңғай жүйесі болып саналады . Сот төрелігін жүзеге асыру процесін жеңілдету , азаматтардың күнделікті өмірінде және мемлекеттік билік органдарының жұмысында орныққан жаңа ақпараттық технологияларды пайдалану , бұл көптеген қолайсыздықтардан арылуға және уақыт пен қаржы ресурстарын аз жұмсау арқылы барынша тиімді жетістікке жетуге мүмкіндік береді . Аталған жүйенің сервисі ЖСН немесе БСН және құпия сөз арқылы жүзеге асырылады . Логин мен құпия сөзді сотқа қатысушы тараптар ұялы телефонына немесе электронды поштасына келіп түскен электронды хабарлама арқылы ( СМС хабарлама ) біле алады . Жолданған өтініші тіркелген соң тарап оның қозғалысы туралы талон мен электронды хабарламалар арқылы біліп отырады . Іске қатысушы өзге де тарапқа сот тыңдалымы туралы талон жолданады . Жедел ақпараттандыру мақсатында іске қатысушыларға судьяның электронды-сандық қолтаңбасы қойылған сот актілерінің шыққаны туралы смс-хабарламалар жолданады . Заман талабына сай технологияларды енгізу мен пайдалану сот ісін жүргізуді оңайлатып , төрешілік кедергілерді жойып , сот жүйесі қызметкерлерінің азаматтармен байланысын азайтып , сыбайлас жемқорлықтың алдын алуға септігін тигізеді . Жоғарыда аталған ақпараттық жаңа технологиялар арқылы сот саласы халыққа ашық әрі қолжетімді . Ендігі мақсат осы жаңа технологияларды жұмыс барысында дұрыс , тиімді пайдалану , игеру . Ең жоғарғы саты болып табылатын , сот төрелігінің тәуелсіздігі мен бейтараптығын қамтамасыз ететін , барлығының сот алдында тендігін және әділдікке кепілдік беретін Қазақстанның соттары адам құқықтарын барынша үздік қорғау мақсатында қажетті жәрдем көрсетеді . Сот жүйесінің халық үшін ашық , әрі қолжетімді болуы үшін сот төрелігі мен ақпаратқа қол жеткізу бойынша халықтың сұраныс деңгейін арттыруы әбден мүмкін . 