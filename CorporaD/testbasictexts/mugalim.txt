“ Сен ешбір жаңа нәрсе менгермеген және өзіңнің біліміңе ештене коспаған осынау күнді немесе сағатты бакытсыз сана ” . Мектеп – жас ұрпаққа білім нәрі мен өнегелі тәрбие сіңдіретін орта . Қазіргі заманда білім беру әлеуметтік құрылымның маңызды элементтерінің біріне айналды . Дүние жүзінде білімнің әлеуметтік ролі артты : адамның болашағы оның қазіргі алған білімінің сапасына , көлеміне , дәрежесіне тікелей байланысты . Сондықтан , мұғалімдер қауымына зор жауапкершілік , үлкен міндет жүктеледі . Мұндай міндетті шешу мұғалімдерден мектептерде оқушыларға берілетін ғылым негіздерін олардың болашақ іс-әрекетінің берік негізі әрі тірегі болатындай етіп оқыту ; оқу-тәрбие үрдісін , білім мазмұнын түбірімен жаңартумен қатар , оқытудың әдіс-тәсілдері мен әр алуан құралдарын қолданудың тиімділігін арттыруды , педагогикалық жаңалықтарды тәжірибеге батыл енгізуді жүзеге асыруды талап етеді . Адам өмірінің алтын бесігі – мектеп , ол халқымыздың ата-бабамыздан қалыптасқан ізгі адами қасиеттерін жас жеткіншек бойына сіңіретін орта . Заңғар жазушы Әуезов « Халықты халықпен теңестіретін – білім » деп атап көрсеткендей , қай елдің болсын өркендеп өсіп-өнуі сол елдің білім деңгейімен даму жүйесіне байланысты . Рухани ұлттық қажеттілікке жараған білім – ең мықты білім , оның нәрін бойына сіңірген ұрпақ елімізді гүлдендіріп , болашағымызды дамыта алады . Ал сол білімді шәкірт санасына себуші – ұстаз . Ендеше , мұғалімдер жаңалықтардан қалмай жасы мен қызметіне қарамай , үнемі білім алып , ақпараттық дәуірдің белсенді мүшесі болуы керек . Бұл орайда мемлекетіміздің білім беру жүйесін модернизациялаудың 2015 жылға дейінгі тұжырымдамасында “ Орта білім берудің мақсаты : жылдам өзгеріп отыратын дүние жағдайларында алынған терең білімнің , кәсіби дағдылардың негізінде еркін бағдарлай білуге , өзін-өзі іске асыруға , өзін-өзі дамытуға және өз бетінше дұрыс , адамгершілік тұрғысынан жауапты шешімдер қабылдауға қабілетті жеке тұлғаны қалыптастыру ” – деп атап көрсетілген . Қазақстан Республикасының 2015 жылға дейінгі білім беруді дамыту Тұжырымдамасы осы саланы модернизациялаудың ұзақ мерзімді бағдарламасы болса , Қазақстан Республикасында 12-жылдық жалпы орта білім беру Тұжырымдамасы қазақстандық білім беруді халықаралық стандарттарға сәйкестендіру мақсатындағы стратегиялық бағыттардың бірі ретінде 12-жылдық білім беруге көшуді ұсынады . Қазақстан Республикасында білім беруді дамытудың 2005-2010 жылдарға арналған Мемлекеттік бағдарламасында негізгі басымдықтар ретінде нәтижеге бағытталған білім беру көзделіп , оның негізгі көрсеткіші ретінде кұзырлық ұстанымдарына көшу бағыттары анықталған . Бұл дегеніміз : оқу үрдісінде баланың бойына ұлттық құндылықтарды сіңіру арқылы оның жеке тұлға ретінде жан-жақты үйлесімді дамуына өз пікірі мен ойын ашық жеткізе білуіне , шығармашылық әлеуетін толық іске асыруына ықпал ете отырып , өзгермелі даму үстіндегі қоғамға бейімді жаңа буын тәрбиелеу . 12-жылдық білім беруге көшу – бұл барлық ұлттық білім беру жүйесіндегі реформа , ол “ жылдам дамушы ортада өмір сүруге қабілетті өзіндік дамуға даяр , өзін таныта алатын және өзі үшін де бар мүмкіндігін пайдаланатын жоғары білімді шығармашыл , құзыретті тұлғаны қалыптастыруды және дамьпуды ” алдын ала болжайды . Қазақстан Республикасының президенті Назарбаев « Жаңа әлемдегі жаңа Қазақстан » атты жолдауының он жетінші бағытында : бүкіл еліміз бойынша әлемдік стандарттар деңгейінде сапалы білім беру қызметін көрсетуге қол жеткізуіміз үшін оқьпудың әр оқушының білімі мен қабілет деңгейінің тиімділігін бағалаудың біртұтас жүйесін жасау керек » , – деп көрсетті . Қоғам сұранысынан туындап отырған осындай талапқа сәйкес оқушының ой-өрісін дамытып , алған білімдерін өз тәжірибесінде жаңа жағдайларда қолдану біліктілігін , ізденімпаз , шығармашыл тұлға қалыптастырудың бірден-бір жолы 12-жылдық білім беруге көшу екенін әлемдік тәжірибе дәлелдеп отыр . XXI ғасырда Қазақстанның білім беру жүйесіндегі жалпы және орта 12-жылдық білім беру жүйесінің енгізілуі қазіргі таңда уақыт талабы болып отырғаны бізге мәлім . « Мектеп - білім беру жүйесінің ядросы » сапалы да саналы білім кеңістігіне сәйкес білім беру мақсатында 12-жылдық білім жүйесіне ұзарту – таза психологиялық , физиологиялық және ғылыми жағынан құптауға болады . Әрине кез-келген мәселенің қабылдануы , оны сезініп пайдалануы , содан кейін оның мойындап іске асуы бір-бір сәтте орындалмайды , ол бірнеше кезеңнен тұратын ұзақ процесс . 12-жылдық білімді шәкірт бойына жеткізу үшін ұстаздар қауымына : “ Өзің дайынсың ба ” - деген сауал туындайды . Мен өзіме-өзім сондай сұрақты қайта-қайта қойып жүрмін . Ал , осы сұракка “ Өз білімінді жетілдір , уақытыңды ұт , ақпаратқа көңіл бөл , шақырып отырған орталықтарға ( конференция , семинар ) жүйелі қатысып отыр ” , – деп жауап бергім келеді . Мұғалімдердің кәсіби шеберлігін көтерудің жұмыс түрлері және нәтижесі . Бүгінгі мектеп өмірі мен оның рухани байлығы тұтасынан алғанда мұғалімге , онын енбегі мен ізденісіне , білімі мен қабілетіне , жаңалыққа , көзқарасына тікелей байланысты . Өзінің табиғатына қарай мұғалім еңбегі шығармашылық сипатқа ие . Ұстаз шығармашылығы – бұл белсенді еңбек үрдісі . Ұдайы ізденіс , зерттеу , өз жұмысына ғылым жаңалықтары мен озат тәжірибенің ұсыныстарын тиімді пайдалана білуі – оның айқын белгісі . Егер мұғалім жаналықты қабылдай алмаса , онда жұмысы нәтижесіз болмақ . Оқу-тәрбие жұмысының сапасын көтеру үшін мұғалім пайдаланатын сан алуан әдіс-тәсілдер мен өмірде сыналған озық тәжірибелер бар . Педагогикалық жаңалықты , өзара тәжірибені өз іс-тәжірибесінде пайдалану үшін мұғалімдер алдымен оны игеру жолдарын білу » қажет . Олардың арасынан ең тиімдісін тандай білу – мұғалімнің оқу-тәрбие жұмысын ұйымдастырудағы шығармашылық еңбегінің жемісі , ізденісі , кәсіби шеберлігі . 12-жылдық білім беруде оқу жүктемесін жеңілдетіп , оқушының бос уақытын жеке қабілеті мен ізденушілігін тудыруға мүмкіндік жасау көзделеді . Жеке тұлғаға бағдарланған білім беру жүйесінде окушы субъект ретінде қабылданатын болғандықтан , әрбір окушының ерекшеліктері мен мүмкіндіктері ескеріліп , оның дамуына жағдай жасалады . Бұл білім беру парадигмасының пәндік білім беруден тұлғалық бағдарлық бағытқа көшуінен туындап отыр . Ондай жағдайда мұғалімнің рөлі білім беру , біліктіліктер мен дағдыларды сіңіруде ғана емес оқушы өзінің жеке әлеуетіне сүйенетін және оқытудың жаңа технологиясын пайдалану жағына көңіл бөлу керектігін көрсетеді . Мұғалім өзінің шеберлігімен педагогикалық үрдісті шығармашылықпен түрлендіреді . Жеке тұлғаға бағдарланған оқытуды ұйымдастыру мұғалімдерден төмендегідей міндеттерді іске асыруын көздейді :
әрбір пән бойынша сабақта тақырыптың мақсатын нақты қоюы ; әрбір пәннен оқушылардың меңгерілуіне тиісті ұғымдар мен түсініктерді саралай білуі ; білім берудің басты міндеттерін шешуді , ягни онын әдістерін , тәсілдерін өзінің іс-әрекетін шығармашылықпен ұйымдастыруы ; жекелеген пәндер ізденімпаздық , шығармашылық жұмыстарды ұйымдастыра білуі . Осы міндеттерді жүзеге асыру мұғалімнің біліктілігін , кәсіби шеберлігін қажет етеді . « Біліктілік » деп қандайда бір енбектің түріне дайындалудың , дайындық дәрежесінің деңгейін айтады . Кез-келген қызметкер біліктілігін ұдайы жетілдіріп отыруы керек . Мұғалімдердің біліктілігін жетілдіру екі бағытта жүргізілуі тиіс : Мұғалімнің кәсіптік жұмысынын мәнін үйлесімді өзгерту , яғни басты қызметтік нұскауды орындау емес , күтетін нәтижеге жету үшін оқу үрдісін шығармашылықпен үйлестіру . Білім беру аясында мұғалімнің зерттеушілік бағыттағы қызметін күшейтуге байланысты мұғалімнен кәсіптілікті кеңейтуді талап ету . Біліктілікті арттырудың негізгі аспектілерінің ішінен мыналарды бөліп алуға болады . Қызметтік ( мақсаты , міндеті , жұмыс мазмұны , формасы , әдістер және нәтижесі ) . Мазмұндық ( әдістемелік , ғылыми-теориялық білімді практикада қолдана білуге жағдай туғызу ) . Басқарушылық ( талдау , жоспарлау , ұйымдастыру , бақылау , танып-білу ) . « Мұғалім – өзі де оқуы керек » , – деп Каптеров айтқандай , осы 3 аспект бойынша біліктілігін жетілдірген маман өз қызметіне талап деңгейінде қарайтыны белгілі . Ұстаздар үздіксіз ізденіп , өз білімін үнемі жетілдіріп жаңа педогогикалық әдіс-тәсілдерді қолданып отырса ғана өзінің кәсіби шеберлігін арттырады . Елбасы атап көрсеткеніндей « Тек жоғары сауатты , дарынды , дана әрі отансүйгіш мүғалім ғана лайықты ұрпақ тәрбиелеп шығара алады . Бүгінде , мұғалім балаларға білімдер жиынтығын беріп қана коймай , сонымен бірге , ең бастысы – оларды өмір бойы үйренуге үйретулері керек » . Мұғалім – біздің тәуелсіз мемлекетіміздің болашағын қалап жатқан маман . Өйткені , ел болашағының кілті – бүгінгі жас ұрпақтың қолында . Жаңа тұрпатты педагогты қалыптастыру жүйесінің белгіленген сатылары . Педагогтардың кәсіби-педагогикалық икемділіктерін қалыптастыру , жетілдіру жұмысына сапалық серпіліс жасауға , оған шын мәнінде үздіксіз , біртұтастық сипат беруге , мектептен бастап , білім беру мекемелерінің , арнаулы , жоғары білім беретін оқу орындарының бірігіп ғылыми-практикалық және әдістемелік тұрғыда жұмыс жасауын қолға алуға , яғни үздіксіз педагогикалық білім беру жүйесінің біртұтастық , бірізділік , икемді , динамикалық , қасиеттерге ие интегративті сапасын өмірде пайдалануға баса назар аудару бүгінгі күн талабы болып отыр . Сондықтан да Қазақстан Республикасы Білім және ғылым министрлігінің “ Қазақстан Республикасының жаңа тұрпатты педагогінің үздіксіз педагогикалық білімі ” тұжырымдамасында анықталған негізгі бағыттарды басшылыққа ала отырып , жаңа тұрпатты педагогті қалыптастыру жүйесініңбелгіленген 5 сатысынын сапасын жақсарту ең басты мәселе болып табылады . Соның ішіндегі бірінші сатысы – жоғары оқу орнына дейінгі кәсіби бағдар беретін бейінді оқу , яғни бұл мұғалім мамандығына кәсіби бағдар беру сатысы . Болашақ барлық маман өз бастауын мектептен алады . Бірақ солай бола тұра , сол мыңдаған жеткіншек арасынан мектеп өзіне қажетті , болашақта сапалы педагог бола алатын тұлғаны таңдап , кәсіби бағдарлауға мән бермесе , мұғалім мамандығынан басқа мамандыққа беріле бермейтін зор мүмкіндіктерін қолдана алмаушылық болады . Еліміздің бәсекеге қабілеттілігі білімді , білікті жастарына , оларды оқытатын мұғалімдерге байланысты десек , үздіксіз педагогикалық білім беру жүйесінің бірінші сатысы мектептен басталуы қажет . Екінші саты – педагогикалық колледж , үшінші саты – бакалавриат дайындайтын педагогикалық институт , төртінші саты – магистратура , докторантура . Ал бесінші саты -педагогикалык кадрлардың біліктілігін көтеру . Қазіргі заманғы біліктіліктің өзіне тән сипаты оның динамизмі болып табылады . Бір жолғы алынған біліктілік кәсіптік білімдер мен машықтардың қайсыбір тұрақты жиынтығы деуге болмайды , ол жаңа технологиялардың дамуына орай үнемі жаңартылып отыруға тиіс . Мұғалімдердің кәсіби шеберлігін көтеру жұмыс түрлері ретінде жас маман мектебі ; жетістікке бағыттау мектебі ( санатсыз мұғалімдерге ) ; педагогикалық клуб( екінші санатты мұғалімдерге ) ; жетекшілер мектебі ( жоғары , 1 санатты педагогтарға , тәлімгерлер , жетекшілері ) ; әдістемелік бірлестіктер ; жетістіктер және жобалар фестивалі ; ғылыми-практикалық конференциялар ; кәсіби сайыстар сияқты шараларды атауға болады . Мұғалімдердің кәсіби шеберлігін көтеру жұмысының нәтижесі : мұғалімнің өз білімін жетілдіруі арқылы инновациялық шығармашылық тұрғыдан ойлауы , алға қойған міндеттерді өз бетінше шеше алуы , оларға кәсіби іс-әрекетінің қоғамдық қажеттілігін сезіне отырып , нәтижеге жету жауапкершілігі артады . Сонымен , бүгінгі таңда Қазақстанда ұлттық білім беру жүйесінің даму векторын біліктілік педагогикасы арнасына ауыстыру үшін ҚР-да негізі заңнамалық және нормативтік құқықтық актілер ұлттык білім берудің даму бағыттылығын елдің шын мәніндегі жаһандануға , еуропалық кеңістікке , білім беруге біліктілік парадигмасын енгізу үрдістеріне шоғырлануын қамтамасыз етеді . 