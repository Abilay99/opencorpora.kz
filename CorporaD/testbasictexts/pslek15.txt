Эмоция және сезімдер . Сыртқы дүние заттары мен құбылыстардың адамның қажеттілігіне сәйкес келу-келмеуі нәтижесінде пайда болатын психикалық процестердің түрін эмоция мен сезім деп атаймыз . Қажеттіліктердің түрлі жағдайларға байланысты түрліше өтелуі адамда , көптеген ұнамды және ұнамсыз сезімдерді туғызады . Мысалы : шаттану , мұң , үрей , қорқу , масаттану , өкіну , шошыну , іш пысу , зерігу , абыржу тағы басқалары . Мысалы : Шөлдегенде ішкен 1 стакан су рахат сезімін тудырады . Егер шөлдемеген адамға суды зорлап ішкізсеніз , онда наразылық сезімі тудыруы мүмкін . Біздің эмоцияларымыз сезімдеріміз бірнеше қызмет атқарады . 1 ) Ол реттегіштік қызмет атқарады . Ол көңіл-күй тұрақтылығы мен мінез-құлығымызға бағыт беріп отырыды . Эмоцияның реттегіштік механизмдері эмоциялық қозуды бәсеңдетеді . Мысалы : сағыныш , торығу , қайғы адамның жан күйзелетін , олар тек психологияның күйініш туғызып ғана қоймай , жүйке ауруына душар етуі мүмкін . Сол сияқты қатты қуану , шаттану , бұлшық ет қимылдары , күлкі саз арқылы сыртқа шығып босаңсымаса қауіпті болады . Эмоция шегіне жеткен кезде оның күші көз жасы , бет , тыныс жолдары бұлшық еттің жиырылуы тәрізді « залалсыз процестер арқылы әлсірейді » . 2 ) Эмоция мен сезімнің қорғағыштық қызметі : адамда шынайы немесе жорамал қатерден сақтандыратын қорқыныштың туындауымен байланысты . Қорқыныш адам үшін қолайсыз жәйттерден сақтандырады . « Қорықпайтын адам – ақымақ » деп Момышұлы бекер айтпаған . 3 ) Эмоция мен сезімдердің ынталандырушы қызметі . Адамның өз бойындағы табиғи күштерді жинақтап , қандай болмасын әрекетті орындауға , кедергілерді жеңуге бағытталатын рухани батылдықты туғызады . 4 ) Эмоцияның сигналдық қызметі . Адамның не жануардың басқа бір жанды нысанға ықпал , әсер етуімен байланысты . Мысалы : адамдардың сөйлеуі , айқайлауы , түртуі , басын изеуі , көзін қысуы . Мимика және пантомимика , дене бұлшық еттерінің қимылы , иығын керуі , қолын сермеуі Сезімдер мен эмоциялардың бірнеше сапалық ерекшеліктері бар ол : Қарама-қарсы , полярлық сапалықтар деп аталады . Мысалы : сүйсіну–сүйсінбеу , көңілдену-қожу , шаттық-уайым , осы сапалар екі полюске ажыраған , Біріне-бірі қарама-қарсы мағынада қолданылады . Екінші ерекшелігі олар актив ( қажырлы ) және пассив ( солғын ) болып бөлінеді . Адамға күш беріп әрекетке ұмтылдыратын көтерінкі сезімдер мен эмоцияларды стеникалық ( қозуы күшті деген сөз ) , ал бұлардың баяу солғын түрлерін астеникалық деп айтты ( қозуы әлсіз ) . Біріншісіне жауапкершілік , жолдастық , достық екіншісіне уайым , енжарлық , көнілсіздік сезімдер жатады . Эмоциялардың үшінші бір ерекшелігі жігерлену және кернеуден босану немесе шешіну . Мысалы : студенттің емтиханнан өтуі , спортпен айналысатын адамның мәреге жетуі , шешілу кезеңдері болып табылады . Мәреге тақағанда адам барлық күш жігерін жұмсайды . Осы кез өткен соң басқа бір күйге түседі . Мұны кернеуден босану ( шешіну сезімі ) дейді . Адам өмірінде эмоциялар мен сезімдердің орны аса маңызды . Психологияда эмоцияларды өзгертуге , отбасында , өнерде , педагогтарда , клиника , шығармашылықта яғни , адамдардың барлық іс- әрекетіне қатысады деп есептейді . Эмоцияның зерттелу тарихы Джемстің 1884 жылы жарияланған « Эмоция деген не » атты мақаласынан басталды . Вильнюс эмоцияларды жеке процестер ретінде емес , тұлғаның бүтіндей қызмет етуінің көрінуі ретінде қарастырады . Эмоциялардың теориялық мәселеріне Выготский көп көңіл бөлген . Ол эмоциялармен субъектінің сезімдік заттың іс-әрекетімен байланысының ішкі психологиялық механизмі ретінде қарастырады . Олар организмді белсенділікке ынталандырып , оның қоршаған ортамен өзара қатынасын оятады және реттейді деді . Леонтьев , Божович эмоциялардың дамуы мінез-құлық мотивтерінің дамуымен , баланың жаңа қажеттіліктерімен қызығушылық- тарының пайда болуымен тығыз байланысты екенін көрсетеді . Рейковский эмоциялар адамның әрекетін реттейді деп есептейді . Яғни эмоционалды процестердің дұрыс жүрмеуі психиканың ауытқуларының бастамасы болып табылады . Тихомирова ойлау іс-әрекетін дәл эмоциялар реттейді деп есептеген . Ол лабораториялық үлгілерде ойлау тапсырмаларын шешу барысында пайда болатын эмоциялардың пайда болу жағдайы және қызметерін шешуді ұсынған . Сонғы жылдардың эмоцияны әлеуметтік психологияның өкілдері эмоцияларды вербалды емес қарым-қатынас рөлінде зерттеді . Тұлға психологиясы эмоциялармен сезімдерді басқа мотивациялы құрылымдарын байланысына алатын жолдарын көрсетіп , аффектімен күйлердің тұлғаның қызмет етуімен байланысы жайлы білімдерімізді толықтыра түседі . Сонымен бұл мәселе психологияда кеңінен жан-жақты қаралып жатыр деуге болады . Бірақ қазіргі кезде біздің қоғамызда әлеуметтік , саяси және экономикалық , нарықтық жағдайларға байланысты эмоция мен сезімдер мәселесін кең тұрғыда зерттелудің қажеттілігі талап етілуде . Сезімдер : адамгершілік ( моральдық ) , эстетикалық , интеллектуалдық ( танымдық ) болып бөлінеді . Адамгершілік сезімдерге : достық , жолдастық , адалдық , ар-намыс , борыш , жауапкершлік , ұят жатады . Ар намысты қорғау адамға аса жарасымды сипатталады . Сезімнің осы түрі көбінесе қайсар , өжет , табанды әрі көздеген мақсатына жетпей тынбайтын адамдар байқалады . Ар-ұятты қастерлеу , намысқа тырысушылық екінің бірінде кездесе бермейтін қасиет . Мұның әр адам психологиясына әсер етіп , терең із қалдыратыны сонша кісі кейде кірерге жер таппай , кісі бетін қарай алмай , ұйқыдан , тамақтан қалатын болады . Абай ұяттың 2 түрі бар деді . 1 ) надандықтан туатын , ұғымына ұялмас нәрседен ұялу . Бұл надандық , ынжықтық , қайрат жігердің осалдығы , білім мен тәжірибесінің саяздығы . 2 ) дұрыс емес қылықтан ұялу . Эстетикалық сезім дегеніміз адамның шындықтағы қандай болмасын бір сұлулықты сезіну . Бұл сұлу сымбатты , өмірге үйренуі , әдемі көріністерді тамашалау , табиғаттағы , көркемөнердегі шынайы әсем нәрселерден ләззат алу . Эстетикалық сезім дене сұлулығын қабылдауда ғана тумайды . Моральдық сұлулықта та эстетикалық сезім тудырады . Өзінің мүддесін қоғам игілігі үшін тежеп ұстайтын жоғары моральды адамдарды көріп куә боламыз . Мұндай адамдар өзіне деген құрмет сезімін туғызады . Біз оларды « моральдық жағынан мұншама тамаша адам болады екен-ау » дейміз . « Сұлулық сезімдері адамның дұрыс , сұлу нәрсеге сүйініп керексіз нәрседен жеркенуге , жақсылыққа ұмытылып , жауыздықтан тиылуына көп көмек көрсетеді » деген болатын Жұмабаев . Интеллектуалдық сезімдер адамның тану процесімен , адамдардың ақыл- ой әрекетімен тығыз байланысты . Оған әуестік , білуге құмарлық , іздемпаз танырқау , сенімдік , интуиция , ықтималдың жорамалдың , болжау сезімдері жатады . Сезімнің осы түрлері оқу процесінде , ғылыми-зерттеу жұмыстарда , адамға зор ләззат беретін жаңалықтар ойлап табуда пайда болады . Эмоция күрделі және қарапайым болып бөлінеді . Эмоция адамның сыртқы келбет әжімі , қимылы , даусы арқылы айқын көрініп тұрады . Енді қарапайым эмоцияларға тоқталсақ . Олар : ашулану , қуану , ренжу , тобалау , қорқу жек көру Мысалы : қуаныш үстінде адам өте жомарт , мырза болса , ал ашу үстінде кісі қатал болып сараңдығы ұстауы мүмкін . Мысалы : бала қуанғаннан секіреді , шапалақ ұрады , жер тепкілейді , қатты күледі . Мұндайда дауыс түрліше құбылып , ұлғайып , бәсеңдеп , қатайып , жұмсарып отырыады . Бетпен бастағы тамырлар қанға толып , адам қызарып көзіне жас пайда болады . Қорқу эмоциясы қауіптің пайда болуымен туындайды . Олда адамның бет- әлпетінен , қимыл-қозғалысынан жақсы байқалады . Мұндайда адамның көзімен аузы ашылып , қасы көтеріледі . Адам бір дегеннен не істерін білмей тұрып қалады . Мықтап үрейлене қашып кетеді немесе қорғау әрекетіне көшеді . Қатты қорқан кезде адамның жүрегі қозғалғандай болып қалады . Жүрегі қатты соғып денесін тер басып , шашы үрпиіп көтеріледі , беттің бұлшық еттері тартылып , дем алуы өзгереді . Даусы қарлығып кейде шықпай қалады . Ашулану . Мұндайда адам қысылады , көзі жалт-жұлт етіп , дем алысы жиілейді . Адамның танауы ербиіп , бұлшық еттері қатайып жауына немесе жек көретін затына тап беруге дайын тұрады . Еркін , қатты қысып , тісін тістеп , касын керіп , қабағынан қар жауғандай болады . Ашулану барлық адамдарда бірдей болмайды . Оның күшті және әлсіз болуы мінезіне , тәлім-тәрбиесіне байланысты . Ашу қысып әсіресе оның , соңғы қуаттырақ кезеңі болғанда адам өз мінез-құлқын бақылауды жоғалтып алады . Бұны кезінде Рим ақыны Гораций айтқандай : « қызба ашу өте шығатын ақылсыздық » . Ашуды бастапқыда тоқтату керек , сол себепті ашулы күйге келгенін сезінген адам өзін-өзі : өзін ақылмен алып жүру , өз сезіміне ие болу , жүгенсіз эмоцияға берілмеу деген сияқты бұйрық беруі тиіс . Біздіңше бұның басқа жолын , « Гуливердің басынан кешкендері атты кітаптың » авторы Джонатон Свифтің пікірін басшылыққа алу тиімдірек сияқты : « Ашуға берілу көбінесе басқаның кінәсі үшін өзіңді-өзің жазалаумен бірдей » . Өте дәл айтылған ! Табалау ыза мен қуаныштың қосынды түрі . Бұл біреуді мұқату , әшкерелеу . Ол адамға жаман сезім туғызады . Оны ызаландырып мұқатумен бірге ырза бір , кекесінмен күліп келемеждейді . Қызғаншақтық та жағымсыз эмоциялардың бір түрі . Кейде , адамдар туралы : қызғаншақ екен , басқаның жолы болып , бақытқа ие болғанда , ол қатты күйзеледі деді . Бұндай күйзеліс жағдайында Монтеськенің ескертуі орынды : « қызғаншақ өзіне-өзі жау , өйткені ол өзі тудырған жауыздықтан сорлайды » . Кім өзін-өзі қызғаншақпын деп ойлайды ғой дейсіз . Айқын түрде білінбесе де қызғаншақтық кең тараған . Мысалы : сәнге ден қойған адам менде анау , не мынау жоқ , немесе өз ойынша өзінен қабілеттсіз әрі абыройы төмен адам ана не мына қызметте отыр деген күйзеліске ұшырайды . Соншалықты ыңғайсыз сезім . Бұл тек қызғаншақтық және еліктеуге ұмтылыс екенін біліп жеке басының ерекшелігін жоғалтқанын сезіне отырып ыңғайсыз эмоциядан арылуға болады . Күрделі эмоциялар . Аффект , стресс , фрустрация , құмарлық , көніл күй жатады . Аффект латынша аффектус , қазақша аффект дегеніміз қысқа уақытқа созылзса да бұлқ етіп қатты көрінетін эмоцияның түрі . Аффект кейде адамның бүкіл психологиялық кейпін бұзып , ерік күшін әлсіреу жағдацйда өтеді . ( Мысалы : зәре ұшу , қорқу , долылық , жан түршігу , кенеттен торығу , қамығу ) . Аффект кезінде адамның есі шығып кетпейді . Дені сау адамдарда болатын аффект адамдардың жеке басының кемшілігі деп түсіну керек . Бұл адамның өзін меңгере алмауы , ерік тәрбиесінің кемістігі . Ерік жігері күшті адам , мұндай ұшқалақты лепірмелікке бармйды . Дені сау адамның аффектісінен психикасы ауруға шалдыққан ауру адамның аффектісінен ( патологиялық аффект ) ажырату қажет . Мұндай аффектер ми қабығымен қабық асты орталықтарының байланыс бұзылғандықтан , екінші сигнал жүйесінің реттеушімен рөлі кемігендіктен болады . Стресс . Бұл ағылшын сөзі , шамадан тыс зорлану деген мағынаны білдіреді . Стресс ұғымын канада ғалымы Гансон Селье ( 1936 ) өмірге енгізген . Психологияда стресс мәселесін зерттеп түсінік берген ғалым Лазарус болды . Шамадан тыс күшті тітіркендіргіштер адамдарда көбінесе қолайсыз эмоциялар туғызады . Кісі ұдайы қиналатын болса , оның діңкесі құрып , берекесі кетеді . Адамдардың осылайша шамадан тыс зорлануын стресс деп атайды . Селье стресс жағдайының дамуын 3 кезеңге бөлген : 1 ) Организмнің мазасыздануы . 2 ) Организмнің күшті тітіркендіргіштерімен айқаса күш салу . 3 ) Адам сыртан келетін нәрсеге төтеп беруге шамасы келмеген жағдайда титықтап , әрекет жасаудан қалады . Мұндай қолайсыз әсер нерв жүйесінің жұмысына да , дене күшіне де нұқсан келтіретіндіктен адам өзінің сыртқы ортамен байланысының үнемі қадағалап реттеп отыру қажет . Стресс кезіде зейінді аудару қиынға соғып , яғни қабылдау , ес , ойлау қажеттіліктері болады . өте күшті тітіркендіргіштер ( Мысалы : қарулы қылмыскердің шабуыл жасауы , ситуация бойынша шешімді тез , дұрыс қабылдауда қателіктер жіберіп , адамның пульсі қатты соғып , қанға адреналинің жұмысы төмендеп , адам дұрыс шешім қабылдай алмайды . Стресс адамның өмірі үшін қауіпті , бірақ та ол адамға қажетті . Стресс арқылы тұлғаның үлкен ситуацияларға бейімделу мүмкіндігі пайда болады . Фрустрация . ( латын сөзі - жоспардың бұзылуы ) тұрақты жағымсыз эмоциялық күйге душар ететін шектен асқан қанағаттанбаушылық яғни , тұлғаның алға қойған мақсаты мен стратегиялық жоспарларының бұзылуы фрустрация туғызады . Тілек мақсаттың жүзеге аспауының бәрі бірдей фрустрация туғыза бермейді . Адам қанағаттанбау , реніш сезімін жиі бастан кешіреді . Мысалы : сабақтан кешігу , автобусқа үлгермеу , таңғы асты ішіп үлгермеу бұлардың барі бірдей фрустрация туғыза бермейді . Фрустрация қанағаттанбаушылық дәрежесі адамның төзімін тауысарлықтай болған жағдайда көрініс береді . Фустрацияға көбінесе эмоцияға берілген , қызба , өмір тартысында шынықпаған сәтсіздікпен қиындыққа даярлығы жоқ адамдар ұшырайды . Құмарлық . Бұл күшті қажырлы эмоция . Құмарлық туралы Вольтер былай айтқан : « Құмарлық - кеме желкен кернейтін жел , ол кейде кемені суға батырады , бірақ онсыз кеме жүзе алмас еді » . Құмарлықтың жағымды және жағымсыз түрі болады . Жағымды түріне білім алуға , өнерді үйренуге , спортқа құмарлық , ал жағымсыз түріне : малға , ақшаға , атаққа байлыққа және құмар ойындарға , нашақорлыққа , ішімдікке құмарлықтар жатады . Егер , адам өзін-өзі билей алатын күш-қуат тауып , жағымсыз құмарлықтарын қоймаса , оның денсаулығы нашарлап , тіпті өлімге жеткізуі мүмкін . Құмарлықты сана-сезімен басқарудың рөлін француз философы әрі ағартушысы Руссо айрықша бағалайды . Оның пікірінше : « басқара білгенде барлық құмарлық жақсы , ал оған бағынышты болғанда барлығы да жаман » . Құмарлық туралы Флаубер былаша тұжырымдайды : Құмарлыққа қарсы айтудың не қажеті бар ? Ол ерліктің , поэзияның , музыканың , өнердің , қысқасы барлығының қайнар көзі емес пе ? Ал құмарлық туралы біршама сөз , бірақ барынша әділ айтқан Анатоль Фронс болды . Құмарлық- тыныштықтың жауы , бірақ онсыз тіршілікте , не өнер , не ғылым болмаған еді . Әрине құмарлықта сана-сезімнің белгілібір бақылауында болуы тиіс . Әйтпесе , мағынасыз бір нәрсеге құмарлық сәтінде әрект ету - дауыл кезінде теңізге жүзу дегендей , төтенше ескерту дұрыс болып шыға келеді . Бұл жерде тежелмеген құмарлық жөнінде айтылып отыр . Көңіл күй . Кейіпіне қарап адамды шат , жайдары , жылы жүзді , ақ жарқын , не көңіліне кірбің кірген , ызалы , түсі суық деп ажыратылыды . Адамның көніліне айнала қоршаған дүние әсер етіп отырады . Егер оның қызметі жақсы жүріп жатса , ұжымы ынтымақты болса , отбасы жағдайы жарасымды болса , көніліде көтеріңкі болады . Көнілге адамның денсаулық жағдайы , нерв жүйелердің ерекшеліктері де әсер етеді . Мысалы : Адамның көптен ойлап жүрген ісі оңға басса немесе бір нәрсеге қолы жетсе ( диплом алу , диссертация қорғау ) шат-шадыман күйге түседі . Керісінше ол ылғы сәтсіздікке ұшырай берсе , өздеген мақсатына жете алмаса , жанына қояр жер таба алмай қиналады . Мұндайда қабағы қатыңқы , ренішті күйде жүреді . Сондықтанда « көңілсізден күлкі шықпас , адам көнілден азады » - , деген мақалдар тегіннен-тегін айтылмаған . Ерік жігері , күшті рухани өміріміздің мазмұны адамдар , тіпті ауыр жағдайда көнілді жүреді . Оптимстік жарқын болашаққа сену , қиыншылыққа мойымау , ерік-жігері күшті , қажырлы адамның басты қасиеті . 