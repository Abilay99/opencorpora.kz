ҚАЗАҚ ДАЛАСЫНЫҢ САЯСИ ОЙЫНЫҢ ТАРИХЫ . Қазақ халқы рухани мұрағада саяси ой-пікірлергеде бай . Оның ішінде ең шоқтығы биігі ислам фəлсафасының негізін салушылардың бірі - біздің қандас бабамыз ұлы ойшыл Əл-Фараби . Қазақтың бірінші фəлсафашысы , əлеуметтанушысы , математигі , физигі , астрономы , ботанигі , логика жəне тіл маманы , музыка зерттеушісі Əбу Насыр Мухаммед ибн Тархан Əл-Фараби 870-950 жылдары өмір кешті . Ол Арыс өзенінің Сырдарияға құяр жерінде орналасқан Фараб ( кейінгі Отырар ) қаласында туды . Жасында сонда оқу-тəрбие алып , кейін Бұхара , Александрия , Каир , Дамаск , Бағдат қалаларында тұрып , білімін ұштап , қызмет атқарды . Оны əріптестері көзі тірісінде-ақ « екінші Аристотель » деп атаған болатын . Бабамыз ғылымның сан саласы бойынша 160-тан астам трактаттар жазып , артына мол мұра қалдырды . Саясаттануға байланысты « Рақымды қала тұрғындарының көзқарастары туралы » , « Азаматтық саясат » , « Бақытқа жету жолдары » , « Саясат туралы » деген еңбектері бар . Ұлы ойшыл « Рақымды қала тұрғындарының көзқарастары туралы » деген саяси трактатында мемлекетті адамдардың өз қажетін бірлесіп қоғамдық жолмен жақсылап қанағаттандыру үшін жасаған ұйымы деп білді . Оның пайда болуына тіршілік үшін күрес айтарлықтай ықпал етеді . Сондықтан адамдарды бір-біріне көмектестіріп , барлық жұрттың жақсы тұрмысына қам жеп , қамқорлық жасаған мемлекет қана өз міндетін атқара алады , Əл-Фараби басқаруды қайырлы жəне қайырсыз етіп екіге бөледі . Қайырлы , білімді , мəдениетті басқару халықты бақытқа бастайды , олардың іс-əрекетін , ерік- қасиетін осы жолға бағыттайды . Ол үшін басқару заң күшіне , игі тəжірибеге негізделуі тиіс . Ал қайырымсыз , надан басқаруда теріс əрекеттер мен жаман қасиеттер бой алады . Сондықтан ол надан адам басқарған , озбырлыққа сүйенген , қайырымсыз , қатал мемлекеттік тəртіпті өткір сынайды . Ол мінсіз мемлекетті уағыздайды . Əл-Фараби алғашқылардың бірі болып адамды ардақтап , асқақтатты . Оның айтуында , адам бақытты болуға лайықты , сол бақытын ол табуға тиіс . Оған өзінің іс-əрекетінің , жұмысының , тынымсыз ізденуі мен оқу-үйрену нəтижесінде жетуге болады . Ал адам жақсы да дұрыс басқарылатын қоғамда ғана шын мəнінде бақытты өмір сүре алады деді . Ұлы дана халықтар достығын насихаттады . Бақытқа жету жолында барлық халық бір-біріне көмектесетін болса , жер беті түгелімен берекеге толады » деген сөздері тап бүгінгі күнге сəйкес келіптұрғандайғой . Бабамыздың « Ғылымды топтастыру жəне анықтау туралы кітап » деген еңбегін дүниежүзі ғалымдары жоғары бағалады . XI-XII ғасырларда ол көне грек , латын жəне тілдерге аударылып əлемге баян болды . Батыстың кейінгі зерттеушілері бұл трактатты орта ғасырдағы ғылымның энциклопедиясы деп атады . Əл-Фарабидың бай мұрасы Шығыс халықтарының саяси санасын жетілдіріп , сан ғасырлар бойы ғылымның əр түрлі салаларын дамытуға игі əсерін тигізді . Қазақ халқы ірі ойшылдарының біріне Қожа Ахмет Йассауи ( 1093-1157 ) жатады . Оның басты шығармасы « Диуани Хикмет » . Ол еңбегінде əділдікті , имандылықты , шыншылдықты , мейірімділікті жырлайды . « Ғаріп пақыр , жетімдердің көңілін көтер , Қамқоршы бол , жаныңды да пида етер » , - деп қара халықтың қамқоршысы болуға , адамгершілікке шақырады . « Көңіл бөлмей дүниеге адамдықтан кешіңдер , Халықты сүйген адал құлдар халайықпен бір болар » , - деп адал басшы халқымен бір болып , соның тілегін тілеу керектігін баса айтады . Жүсіп Хасхаджиб Баласағұни ( 1021—1075 ) - аты əлемге əйгілі акын , фəлсафашы , қоғам қайраткері болған . Оның өмірбаяны туралы деректер аз . Жүсіп туралы мағлұматтарды біз оның негізгі еңбегі « Кұтадғу білік » ( « Бақытқа жеткізуші білік » , кейбіреулер « Бақыттылық жəйлі ілім » деп те аударып жүр ) дастанынан білеміз . Бұл еңбектің ерекшелігі - ол сол кездегі ресми араб тілінде емес , өзінің ана тілі - түрік тілінде жазылғандығы . Ол , біріншіден , араб , парсы тілдерін жете білетін Жүсіптің өз еліне , өз тіліне деген сүйіспеншілігін , ұлтжандылығын білдірсе , екіншіден , сол кезде Орта Азияда билік құрған қарахандықтар əулетіне ( династиясына ) түсінікті болу үшін жазылса керек . Жүсіп дəуірінде қарахандықтардың жеке өлке билеушілері өзара билікке таласып бастары қосылмады . Сондықтан « Кұтадғу білікте » мемлекетті орталықтандыру , оның бірлігі , мемлекетті басқару мəселелеріне басым көңіл бөлінген . Ол - тек саяси трактат қана емес , онда өмірдің мəн-мағынасына , адамның тағдыры , оның қоғамдағы орны мен рөлі , халықтың мінез-құлқы , салт-санасы , əдет-ғұрпы жəне туралы көзқарастар жинақталған үлкен шығарма . Ол шындыққа , бақытқа жетудің адамгершілік жолдарын іздейді . Əділет , ақыл , рақымдылықты жырлайды . Өмірде əділ заңды , еркіндікті аңсайды . Қазақ халқының тарихында өшпес із қалдырған хандар да бар . Оларға Қасым , Есім хандар жатады . « Қасым ханның қасқа жолы » , « Есім ханның ескі жолы » деп халық олар жасаған заң , тəртіптерді көпке дейін ұмытпаған . Бірақ өкінішке орай , олар бізге дейін жетпеді . Ал Тəуке ханның « Жеті жарғысы » негізінен сақталған . Жəңгірдің баласы Тəуке хан 1680 жылы таққа отырғанда қазақхандығының ішкі жəне сыртқы саяси жəне экономикалық жағдайы ауыр еді . Ру басылар , сұлтандар өзінше бөлек билегісі келді . Орта Азия билеушілерімен қарым-қатынас тұрақсыз еді . Мұның бəрі қазақ мемлекеттігілінің тұтастығына , сыртқы шапқыншылықтан қорғануға нұқсан келтірді . Сондықтан хандық өкімет билігінің беделін көтеріп , ақсүйектердің бөлініп , оқшаулануынтоқтату , халықты біріктіру үшін Тəуке хан « Жеті жарғы » деп аталған қазақ əдет-ғұрып заңдарының жиынтығын жасатты . Онда құқықтық тəртіп пен мемлекеттік құрылымның негізгі принциптері айқындалды . Атап айтқанда , жер дауы , жесір дауы , құн дауы , мал-мүлік дауы , ұрлық , айып , жаза , салық жəне қаралады . « Жеті жарғы » нормалары даулағандау-дамайларды тежеп , рулар арасындағы тартыстарды бəсеңдетті , қоғам ішіндегі ала ауыздық азайып , ел бейбіт өмір сүрді . Тəуке хан « Халық кеңесі » мен « Билер кеңесін » тұрақты орнаған ретінде қалыптастырып , рөлін арттырды . Өз кеңесінде халықтың өзекжарды мəселелерін : көші-қон , ел тыныштығы мен бірлігі , сыртқы жаудан қорғану жəне жүйелі түрде талқылап отырды . Сонымен қатар , Тəуке хан қазақ қоғамына түбегейлі өзгерістер əкелген ірі реформатор болды . Қазақ халқына мəңгілік мұра қалдырған , аты аңызға айналған ақын , жырау Асан Қайғы Сəбитұлы ( XIV ғ аяғы – XV ғ басы ) . Ол алғашқы қазақ хандары Керей мен Жəнібекке ақылшысы жəне саяси кеңесшісі , жас мемлекеттің жалынды жаршысы , ұраншысы болды . Хан мен қарапайым халық арасында игілік үшін талас – тартыс , дау-жанжал туғанда , оны ушықтырып , өрбітпей реттеудің жолын , « ымыраға келу » теориясын ұсынған . Ол еліне мəңгілік азық боларлық жері шүйгін , ырысы мол қоныс , сыртқы жаудан қорған боларлық қолайлы жер – « Жерұйықты » іздеген , халқының болашағын ойлаған . Асан Қайғының мұндай жерді іздеу əйгілі утопиялық социалистер Томас Мордың « Утопиясы » мен Кампанелланың « Күн қаласындағы » саяси идеялармен үйлесіп , жымыңдасып жатыр . XIX	ғасырдың екінші жартысында қазақ даласында саяси идеология ретінде ағартушылық кең өріс алды . Бұл кезде қазақтың ұлы ғалымы , ағартушы-демократ , саяхатшы , этнограф , Орта Азияның , Қазақстанның , Батыс Қытайдың тарихы мен мəдениетін зерттеуші Шоқан Уəлиханов ( 1835—1865 ) өмір сүрді . Ол атақты Абылай ханның шөбересі еді . Шоқан өз өмірінің негізгі мақсаты - халыққа қызмет ету , оның мақсат-мүддесін патша шенеуніктері мен жергілікті байлардың зорлық-зомбылығынан қорғау , қолынан келгенше оның рухани жəне мəдени өркендеуіне ықпал жасау деп білді . Шоқан Азия мен Қазақстан жағдайында халықты аяусыз қанап , соның нəтижесінде билеп-төстеушілердің орынсыз баюына жол ашатын нəрсе — олардын колындағы шексіз билік деп ұқты . Сондықтан халықты қанаудан құтқару үшін бай-манаптардың билігін жою немесе тым болмаса олардың , саяси үстемдігін шектеп , бұқара халықтың демократиялық құқығы мен бостандығын кеңейтпек болды . Жалпы , ол билікті халықтың еркімен шектеуді дұрыс деп санады . Ғалым сол кездегі қазақ еліндегі тəртіпті өзгертпек болып , қоғамдық кұрылысты жаңартудың жолдарын іздеді . Бұл ретте ол революциялық емес , реформалық жолды қалады . Ал реформа жасау үшін халықтың талап-тілегін , мақсат-мүддесін , ұлттық мінез-құлқын жете зерттеу керек . Сонда ғана реформа тиімді болады деді . Шоқан қоғамның прогресті түрде алға дамуы материалдық əл-ауқаттығын жетілдіруге байланысты екенін терең түсінді . Сондықтан ол экономикалық , əлеуметтік , саяси реформаларға үлкен мəн берді . « Сот реформасы жайында хат » деген еңбегінде ол : Біздің заманымызда халыққа етене жақын , ең маңызды , соның мұқтажына тікелей қатысты реформа - экономикалық жəне əлеуметтік реформа . Ал саяси реформалар экономикалық істерді жүзеге асыратын құрал ретінде көрінбек , өйткені əрбір жеке адам жəне бүкіл адам баласы қауымдасып өзінің түпкі мақсаты материалдық əл-ауқатын жақсартуға тырысады . Прогресс дегеніміз де осыған сай келеді - дейді Уəлиханов . Шоқан сол кездегі патриархтық-феодалдық қазақ қоғамын екі топқа : бір жағынан , сұлтандар мен билер , байлар мен қожалар болып , қазақ қоғамының мəртебелі тобына , екінші жағынан , « дала пролетариаты » деп атап , кедейлер тобына бөлді . Бұл топтардың мүдделері бір-біріне мүлдем қайшы деп білді . Уəлиханов қазақ жеріне ектемдік пен заңсыздық əкелген патшалық отаршыл үкіметті батыл сынады . Қазақ халқының қараңғылығын пайдаланып « ашықтан-ашық аямай сорады » деп , халқын тонап жатқан патша шенеуніктері туралы ашына жазды . Шоқан адамдардың адамгершілік қасиеттерін дамыту үшін олар еркін болуы шарт деді . Ол еркіндікті де дұрыс пайдалана білу керек . Ол үшін халықтың сауаты жоғары болуы тиіс деп тұжырымдады . Осы кезде қазақ халқынан шыққан ұлы ұстаз Ыбырай Алтынсарин ( 1841—1889 ) де өмір сүрді . Ол халықты дүниеге « дұрыс көзқараспен » қарауға тəрбиелеуді өзінің негізгі мақсаты етіп қойды . Тек білім , ағартушылық қана бұқара халықты билеп-төстеушілердің қысым-қыспағынан құтқара алады деп , барлық күш-жігерін олардың білімін көтеруге арнады . Адамдарды ойындағы бос қиялдардан арылып , дүниенің ақиқатына көздерін ашып , шын мəнінде алға жылжитын , прогрестік жолға түсіруге тырысты . Ыбырай « Қазақ даласыңдағы жұт жөнінде » деген еңбегінде халқының болашағы отырықшылыққа көшу жəне егін шаруашылығымен айналысуда деп атап көрсетті . Бірақ оны өз еркімен , ықтиярымен біртіндеп істеуге тиіс . Сондықтан көшпелі қазақтарды күшпен отырықшылыққа айналдыруға болмайды деп , қарсы шықты . Алтынсарин адамдарды іс-əрекетке ынталандырып , жұмылдыратын негізгі себеп - өмірлік қажеттіктер , атап айтқанда , өмір сүру , білім алу , мəдениетке ұмтылу жəне қажеттіліктер деп есептеді . Сондықтан да адамдар оларға талпынады . Бұл ұмтылыстан келіп , билеудің ескі түрлерін өзгерту қажеттілігі пайда болады деді . Ыбырай қазақ қыздарын оқытуға ерекше көңіл бөлді . Сондықтан ол 1887 ж Ырғызда 20 орындық интернат жəне қазақ қыздарына арнайы мектеп ашты . Ұлы ұстаздың қажырлы еңбегінің арқасында XIX ғасырдың 70 - 80 жылдарында қазақ даласында көптеген мектеп ашылды . Ол мектептердің , мақсаты қазақ жастарын жоғары адамгершілік рухында тəрбиелеу деп ұқты . Бұл кезде қазақтың кемеңгер данасы , заңғар ақыны , асқан ағартушысы , жазба əдебиетіміздің негізін салушы Абай Құнанбаев ( 1845 - 1904 ) ж өмір сүрген еді . Абай қазақ даласында барлық жақсылықтың , жаңалыктың жаршысы болды . Ол адамды « ақыл , білім , ерік » жоғары дəрежеге көтеріп , асқақтататындай қоғамның прогрестік дамуын аңсады . Игілікті , парасатты қоғам орнату Абай еңбектерінің басты бағытының бірі болды . Сондыктан ол барлық , адамдарды өзінді өмірде қалай ұстаудың , игілікке , ақылға сыйымды іс істедім бе деп күніне немесе аптасына , тым болмаса , айына бір рет өз-өзіне есеп беруге шақырды . Абай патша өкіметінің сойылын соғып , байлардың мүддесін қорғайтын қарапайым халықты езуші старшина , би , болыс жəне атқамінерлер сияқты əлеуметтік топтың қоғам дамуына кедергі келтіріп отырғандығын жақсы түсіне білді . Сондықтан ол ел басқару жүйесіне жаңа заң , ережелер енгізуді армандап , сол жолда жүзден аса бабы бар ереже жасаған . Абай қандай адамның болмасын əлеуметтік жағдайын жақсартып , рухани гүлдендіретін еңбек , соның арқасында ол бүкіл адамзат қоғамына кызмет етеді деп санады . Одан əрі ол : « Жалға жүр , жат жерге кет , мал тауып кел , Малын болса сыйламай тұра алмас ел » , - деп еңбектің қандай түрі болса да пайдалы , одан арлануға болмайтындығын үйретті . Абай еңбекшілердің хал-ахуалын , өмірін жақсарту үішін қоғамның экономикалық негізін өзгерту керек деп түсінді . Сондықтан ол қазақтардың прогресті дамуын егіншілік , қолонер , сауда сияқты экономиканың үш тетігімен тығыз байланыстыра қарады . Данышпан атамыз : « Түбінде баянды еңбек егін салған , жасынан оқу оқып , білім алған » , - деп көрегендік ойын түйеді . Ал қолөнері қандай жағдайда болсын адам қолында қалатындығын көрсете келіп , « алдау қоспай адал еңбегін сауған қолөнері - қазақтың əулиесі сол » деп жоғары бағалайды . Ақын өзгерістің негізгі күші ағартушылық деп ұқты , « Өсек , өтірік , мақтаншақ , еріншек , бекер мал шашпақ » сияқты кемшіліктерді көрсету арқылы халықты түзетуге тырысты . Ол үшін « Талап , еңбек , терең ой , қанағат , рақым ойлап қой » деп ақыл берді . Əсіресе , жастарға үлкен үміт артты . Адамның адамгершілік қасиетін арттыруға жұмылдырды . « Бірің қазақ , бірің дос , көрмесең істің бəрі бос » , - деп , ұлттық бүтіндік , ішкі татулык , ынтымақтастыққа шақырды . Өз халқымыздың мүддесі үшін күресте достық , татуластық , бірлік керектігіне назар аударды . Сол кездегі тарихи жағдайда өмір сүрген қазақ халқына бұдан əрі бұрынғыша тіршілік етуге болмайтынын ескерте келіп , заман талабына сай еңбек етіп , кəсіпті , сауданы меңгеруге кеңес берген - Абай . Демек , қазақ қауымына əлеуметтік реформаны да , экономикалық реформаны да бірінші ұсынған - ұлы Абай . Яғни , данышпан ақынымыздың айтқан өсиеттері , ақыл- кеңестері осы күнге дейін өз мағынасын жойған жоқ . Қазақ халқының саяси санасының дамуына XIX ғасырдың аяғы XX ғасырдың басында пайда болған алғашқы интеллигенттік топ та зор ықпал етті . Оларға : Əлихан Бөкейханов , Ахмет Байтұрсынов , Міржақып Дулатов , Мұстафа Шоқай , Мұхамеджан Тынышбаев , Мағжан Жұмабаев , Бақытжан Қаратаев , Халел жəне Жаһанша Досмұхамедовтар жəне басқалар жатады . Олар Ресейдің отаршыл саясатына қарсы ұлт-азаттык , қозғалысын басқарып , қазақ халқының ұлттық бірлесуін мұрат етті . Алаштың білімді де білікті асыл азаматтары қызыл империяның құрбаны болып кетті . 