ДЕМОКРАТИЯ ҚОҒАМНЫҢ САЯСИ ӨМІРІН ҰЙЫМДАСТЫРУ ФОРМАСЫ РЕТІНДЕ . « Демократия » ұғымы ежелгі грек сөзінен енген , этимологиялық жағынан « халық билігі » дегенді білдіреді . Демократияға бұл жағынан толық анықтаманы американдық президент Линкольн берген болатын : « халықтың басқаруы , халық таңдаған жəне халық үшін » . « Демократияның » заманауи түсіндірмесі бірнеше мағынаға ие : а ) оның мүшелерінің басқару мен шешім қабылдауға теңқұқылы қатысуына негізделген кез келген ұйымның құрылымының түрі ; б ) халық егемендігі , адам құқығы , теңдік , еркіндік сияқты басымдықтарды мойындауға негізделген қоғамдық құрылымның идеалы ; в ) халық билігі үшін əлеуметтік-саяси қозғалыс , демократиялық мақсаттар мен идеалдарды жүзеге асыру . Демократия -мемлекет пен биліктің , қоғамның саяси жəне əлеуметтік ұйымдарының түрлерінің бірі , тарихта дамып келе жатқан саяси тəртіп . Заманауи демократияның өзіне тəн белгілері : а ) халық - билік көзі ; б ) мемлекеттік биліктің басты органдарының кезеңдік сайлануы ; в ) сайлау құқығының теңдігі , мемлекетті басқаруға қатысу құқығының тең болуы ; г ) көпшіліктің шешімі азшылықтың құқығын шектейді ; д ) демократия үздіксіз жəне қадалған қоғамдық бақылауда болады ; е ) мемлекет пен қоғам өмірінің барлық салаларындағы жəне барлық деңгейлердегі қақтығыстардың алдын алудың механизмдерін дайындайды . Демократияның антикалық теориясы . Демократия идеясын алғаш V ғасырда Геродот былайша ұсынған : ол - теңдік арқылы тұрғызылған мемлекет ( грекше-изономия ) . Мұндай саяси құрылымның басты белгілері : қызметтерді жеребелерге сəйкес иелену , мəртебелілердің өздерінің үкіметтік , қаржылық іс- əрекеттері жайлы есеп беру міндеті . Демократияның антикалық теориясын сол кездегі ірі философтар Аристотель мен Платон жасады . Аристотельдің ойынша , демократия дегеніміз еркін туғандар мен меншігі жоқтар көпшілікті құрайтын жəне жоғары билікті өз қолдарында ұстайтындар есептеледі . Азаматтары еркін , олар мемлекеттік істерді басқаруға қатысады жəне көбісінің пікірі шешуші мəнге ие . Аристотельдің көзқарасы бойынша ең нашар демократия - ол халық , тобыр билеген демократия . Демократияның мұндай түрінде халық монарх рөлінде жəне деспот болады , ал қоғамдық құрылыс тиранияны еске түсіреді . Аталған нұсқа тобырдың пікіріне үстемдік ететін демагогтарға тиімді , заң жоқ - мемлекет жоқ . Көпшіліктің шешімдерімен заң ауыстырылады , халық заңнан айналып өтіп , шешімдер қабылдайды . Платон да демократияға теріс көзбен қарады , ол охлократияны ( қараның , тобырдың билігі ) демократияның жалғыз түрі ретінде қарастырды . Платон үшін демократия - ешқандай заңмен санаспайтын , кез келген жағдайда үстірт шешім қабылдайтын қараның билігі . Оның демократияға берген мынадай анықтамасы бар : « Демократия - ол оның шеңберінде қалағаныңды жасауға болатын құрылым » . Осылайша , антикалық демократияның шеңберінде тотальді билік əрекет етті . Жаңа замандағы демократияның классикалық теориясы . Демократия деп азаматтардың қоғамдық маңызды шешімдер қабылдауға жалпылай қатысуы түсіндірілді . Саяси шешімдерді қабылдауға бірдей қатысу мен жалпыға ортақ теңдік қағидасын Руссо өзінің « Қоғамдық келісім-шарт » еңбегінде неғұрлым нақты көрсете білді . Руссоға сəйкес , саяси процеске тартылған өзіндік пікірі бар , ақылды индивидтер жалпыға ортақ ерік негізінде қалыптасатын жалпыға ортақ игілік идеясын дайындауға қабілетті сапалы жаңа əлеуметтік құбылысты білдіреді . Демократияның классикалық теориясының авторлары адамдағы рационалды бастауды асыра бағалап жіберді , адамдардың кəсіби саясаткерлер тарапынан басқару мен бақылауға оңай алынатынын ( əсіресе , егер соңғыларының қолында бұқаралық ақпарат құралдары болса ) жəне адамдардың күнделікті қызығушылықтарына қатысы жоқ процестерге немқұрайлы қарайтындарын ескермеді . Демократияның шумпетерлік теориясы . Авторы - Шумпетер . Ол « шумпетерлік » деп аталатын демократияның « ревизиондық » теориясының авторы болып табылады . Демократия мүлдем халықтың басқаруы болып табылмайды , халық тек өз кезегінде ұлттық атқарушы органды немесе үкіметті қалыптастыратын белгілі бір аралық институтты сайлайды . Осыдан кейін бұқара саясаттан аластатылады . Осыған орай , Шумпетерге сəйкес , демократиялық əдіс индивидтер халық даусы үшін бəсекелік күрес нəтижесінде билікке қол жеткізетін институционалдық іс-шаралар жүйесі ретінде болады . Демократияның қалыпты қызмет атқаруы үшін қажетті шарттар : а ) маңызды мемлекеттік қызметтерге сайлауға болатын жеткілікті түрде білікті адамдар тобының болуы . Англияда Шумпетер үшін ол ең алдымен аристократия ; б ) саяси органдар халық толығымен жақсы түсінетін жəне оған өз пікірлерін білдіре алатын шешімдерді қабылдауы керек ; в ) жауапкершілік сезімі бар жақсы даярланған жəне ұйымдасқан бюрократия қажет , ол мемлекетті басқару міндетін кəсіби емес энтузиастардан жақсы атқарады ; г ) саяси теорияның ғана емес саяси мəдениеттің де элементі болып табылатын демократиялық өзін-өзі бақылау аса қажет . Демократияның плюралистік теориясы демократияның аталған теориясы саяси процеске барлығының тікелей қатысуы идеясынан толығымен бас тартты . Индивид жай ғана дауыс беруге қатысады , өкілдік демократия оны тікелей шешім қабылдаудан шеттетті . Азамат саяси процестің əрекет етуші тұлғасы болудан қалады , саяси процестің өзі жекелеген индивидтердің өзара əрекеттері ретінде емес , топтардың жəне топтық қызығушылықтардың өзара əрекеттері ретінде түсіндіріледі . Демократияның элитарлық теориясы . Дəл « шумпетерлік » теория элитарлық теорияның негізін қалады . Элитистер үшін саяси процесс осы түрлі қызығушылықтар топтарының күресі ретінде түсіндіріледі . Элитистердің плюралистерден басты айырмашылығы , екіншілері саяси процестің мəнді факторы ретінде сайлаушылар бұқарасы жағынан қысымға тиістісін береді . Элитистер болса , бұқараны мүлдем есепке алмайды . Заманауи батыстық саяси жүйелер элитарлық-плюралистік жүйелерді білдіреді . Демократияның партиципаторлы теориясы . Аталған теория рационалистердің идеяларына негізделеді , олар адам - жақсылық пен жамандықтың не екенін білетін рационалды тіршілік иесі деп санайды . Осы ілімге байланысты адам саналы түрде ақылды шешім қабылдауға қабілетті . Партиципаторлы теория демократияны тұлғаның ар намысын құрметтеуді қамтамасыз ететін қоғамдық өмірдің барлық аумағын ұйымдастырудың əмбебап қағидасы ретінде түсіндіреді . Осы тұрғыда демократия отбасының , мектептің , университеттің , ұжымның , мемлекеттің жəне атрибуты болып табылады . Құқық континумындағы демократия туралы ең ортақ көзқарасты демократияға мемлекет пен қоғам жағынан берілетін кепіл туралы мəселе ретінде елестетуге болады . Оның дамуының ұзақ тарихи тəжірибесі демократияның басты кепілдіктерін бөліп көрсетуге мүмкіндік береді : 1 ) демократияны өзінің дəулеті тəрізді қорғайтын қоғамның өзі ; 2 ) демократиялық институттар мен тəртіптер ; 3 ) саяси билік , құқықтық құралдар , мəдениет , адамгершілік нормалары ; 4 ) демократияның нақты көріністерін бақылау . Демократия құқық арқылы түсіндіріледі , ол олардың біріншісі құқық атрибуты ма , əлде құқық демократияның атрибуты ма ? Бұл сұрақ риторикалық емес , оның мазмұндық жағы бар , себебі осы қоғамдық феномендердің байланыстарын білдіреді . Демократияны құқықтың атрибуты ретінде қарастыра отырып , біз оларды байланыстыруымыз , ортақ негіз шығаруымыз , олардың атрибуттылығының діңін анықтауымыз керек . Шығуы бойынша құқық басқарудың түрі , қоғамдық өмірдің ұйымдастырушы қағидасы , құқықты , еркіндікті жəне қамтамасыз ету деңгейі ретінде демократиядан бұрын қалыптасқан . Осыған байланысты құқық - демократияның атрибуты . Демократия қажеттілікпен бірге құқықта , заңда , норимативті актілерде жəне көрінуі тиіс . Демократияның болмысы құқықта көрінеді . 