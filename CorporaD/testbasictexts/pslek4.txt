Психологиядағы қалыптасқан ғылыми бағыт-бағдарлар . ХХ ғасырдың басынан психология ғылымы екі жолмен дами бастады : 1 ) механистік материализм ; 2 ) субъективтік идеализм . Америкада механистік материализммен байланысты бихевиористік яғни қылық психологиясы дамыды . Психологияның бұл ағымына негіз салған белгілі Америка психологтары Торндаик , Уотсон , субъективтік психологияға қарсы шығып объективтік психологияны дамытты . Олар жаратылыстану ғылымдары заттарды , болмыстарды қалай зерттесе психология ғылымы да , адамдардың қылығын сондай объективті түрде зерттеу керегін айтты . Психология ғылымын табиғи ғылым деп біліп , олар адамның қылығын , сана әрекеттерінен бөліп қарады . Қылық психологиясы адамдардың « қылығын басқаруды » ойлады . Олардың ойынша : адамның қылығы бүтіндей сыртқы дүниедегі стимулдердің әсерінен пайда болды ; адам әсер етуші заттардың құлы , сыртқы әсерлер қандай болса , адамның қылығы да сондай болады . Адам машина . Егер машинаны біреу жүргізсе ғана , ол әрекет етеді , ал өздігінен ешбір әрекет ете алмайды , міне адамды да сондай деп білді . Адамның санасы бар екенін , ол саналы түрде әрекет ететінін , сананың жалғыз ғана әсер етуші заттардың қорытындысы емес екендігін , адамның санасының белсенді болып , айналасындағы дүниені өзгерте алатындығын , оны меңгеріп өзіне бағындырып , билей алатын қылық психологиясы ескермейді . Адамның әрекеттерін зерттеуге оның қылығын санадан ажыратып алып , қылықты санасыз деп білу – сананы психологиялық зерттеуден шығарып тастаумен бірге адамның әрекеттерін механистік түрде түсіну болып табылады . Қылық психологиясы эмпирикалық психологиясының сананы қате түсінуіне дұрыс қарсы тұрумен бірге , психиканы типтен алып шығарып тастауы , адамның қылығын санасыз , белсенсіз қылық деп білуі орасан қателік болды . Бихевиоризмнің пайда болуына американ зерттеушісі Торндайктің енбектері елеулі ыкпал етті . Оның өзі бихевиорист болмағанымен , ол ашқан бір қатар мінез-кұлық принциптері кейіннен бихевиоризмнің өзгермес заңына айналды . Торндайктің негізгі тәжірибелері « проблемалық жәшік » деп аталатын орындарда ұсталған жануарларға жүргізілді . Жануарлардың одан шығып , азықтануы үшін белгілі бір тақтайшаны басулары тиіс болды . Торндайк « Проблемалық жәшіктердегі » жануарлардың мінез-кұлқын байқай отырып , жануарлар байқап көру - қателесу әдісі бойынша әрекет ету арқылы табысқа кездейсоқ жететіндігі туралы корытындыға келді . Үйрету , яғни бейімделу реакциясына дағдыландыру бірнеше рет қайталау ( жаттығу заңы ) арқылы өтеді . Егер реакциядан кейінгі жағдай организм үшін тиімді болса , ол біржола бекіп , стимул мен реакция арасында нактылы байланыс ( эффект заңы ) орнығады . Жаттығу және эффект заңдары кейіннен дамытылды әрі толықтырылды . Американдық психолог Уотсонның 1913 жылы психологияны , мінез- құлық туралы ғылым түрінде көрсетті . Бихевиористер мақсаты - психологияны « мінез-құлықты басқаратын және оны болжайтын » ғылым саласына айналдыру . Уотсон адам мінез-құлқында туа біткен ештеңе жоқ және оның кез келген көрінісі - сырттан ынталандырудың өнімі деп айтты . Ол мінез-құлық ұғымына бір жақты ғана мағына берді . Ол ағзаның ортаға қатынасын « ынта-реакция » формуласымен анықтады . Осылайша бихевиористер психологиялық ғылымды « жансыз психологияға » айналдырды . Уотсонның 1925 жылы шыққан « Бихевиоризм » кітабының мағынасы мынандай еді : сыртқы тіртіркендіргіштерге әсер ете отырып , кез келген қалыптағы кез келген мінез-құлқы бар адамды « жасап шығуға » болады . Адамның өзіндік және туа біткен сенімдері ғана емес , оның қатынастары мен көзқарастары да теріске шығарылды . Бихевиоризмнің бұл бағдарламасы адамның ешқандай ерекшеліктерін ескермегендіктен антигуманды болды . Алайда , 30-шы жылдары Америкада кезекті экономикалық дағдарыс басталып , бихевиоризм идеялары шайқала бастады , жұмыссыздық , қайыршылық пайда болды . Атақты американдық психолог Роберт Вудвортс мотивация туралы ілімді жасай отырып , бихевиоризм ұсынған « ынта-реакция » схемасын ығыстырып , оған аралық бөлімді - ағза және оның бағыттарын енгізді . Осылайша « қатаң » бихевиоризм шайқалып , мінез-құлық психологиясын қайта құру басталды . Оны Эдвард Толмен және Кларк Халл басқарды , ал жаңа бағыт « необихевиоризм » деген атауға ие болды . Олар психологиядан дәстүрлі ұғымдарды - бейне , мотив және шығарып тастауға болмайды деп санап , олар реакция мен ынтаны ң арасында болады деп болжады . Осы мақсатпен олар « уақытша-айнымалылар » ұғымын енгізді . Бұл ұғым ретінде , тікелей ынталандырулар мен жауапты мінез-құлық арасында болатын , танымдық және себептік факторлар жиынтығы түсінілді . Бірақ мұның бәрі адамның үйренуінің психологиялық механизмдерін түсіндіре алмады . Эмпирикалық психологиядан кейін ХХ ғасырдың басынан психология ғылымында бірнеше механистік қылық психологиясымен бірге идеалистік буржуазиялық ағымдар пайда болып , дами бастады . Олардың бірі –гештальт психология ( гешьталь- немістің бейне , көрініс , форма деген сөзі ) . Гештальт психологиясы алдымен өзінің тұтастық туралы идеясын қабылдау жөнінде жасалған тәжірибелерге сүйеніп дамытты , онан соң бұл идеяны психофизикалық проблемеға , одан да әрі психологияның барлық басқа проблемаларына таратты . Оның өкілдері : Вертхеймер , Келлер , Коффка , Катц , Рубин және Ұзақ уақыт бойы жас экспериментальдық психологияның зерттеу объектісі болып - түйсік саналды . Осы уақытта психикалық өмірдің бейнелік аспектісі психологиялық лабораторияларда ашылмай , керісінше , жоғала бастады . Оны идеалистік философия үстем етуші кезде қалыптасқан гештальтпсихологиясы жүзеге асыруға тырысты . Бұл мектеп көп жағдайда бихевиоризмге және бұрыннан өмір сүріп келген психологиялық бағыттарға қарсы шықты . Гештальтпсихология бихевиоризмді мінез-кұлықтың оқшау сегменттерін зерттегені үшін сынады . Гештальтпсихология бойынша , мінез-құлық тек рефлекстер шоғыры емес , күрделірек кұбылыс . Ол тұтас нәрсе . Сөйтіп психпкаға тұтас нәрсе ретінде қарауды гештальтистер басқа барлық бағыттардағы атомизмге қарсы қойды . Гештальтпсихологияны жақтаушылар қабылдау саласында да көптеген зерттеулер жүргізді . Қабылдаудың түйсіктен сапалық айырмашылығы бар екенін және олардың жиынтығы емес екенін көрсетті . Гештальтпсихологтар өздерінің интеллект туралы теориясын бихевиоризм теориясына қарсы қойды , олар интеллекті стимул-реакция схемасы бойынша түсіндіру соқыр практикалық соқыр әрекетке әкеліп ұрындырады деп санады . Келер интеллекті зерттеу объектісі етіп шимпанзені таңдап алды . Оларды жабық орындарда , Торндайк мысықтарының жағдайларына ұқсас күйде ұстады . Мәселен , тордың ішінде таяқ , сыртында банан жатты . Маймыл бананды бірнеше рет ұмтылып , ала алмағаннан кейін бос әурешелікті кояды , бір сәт ойланып қалғандай болады , содан соң таяқты алып , соның көмегімен жемісті алып жейді . Келер жануарлар мәселені жағдайды сәтінде өзгерту арқылы шешеді деп санады . Соның нәтижесінде жағдай элементттері басқа , жаңа өзара байланысқа түседі , жаңа мағынаға ие болады ( тақтайша мақсатқа жету құралы ретінде қызмет атқара бастайды ) . Бұл кұбылыс инсайт ( инсайт - ұстау , түсіну , « ә , солай екен-ау » деген шешім ) деп аталды және байқап көру қателесу әдісіне қарсы қойылды . Келер , « инсайттық » мінез-құлықтың көріп қабылдаумен тығыз байланыстылығын және көп ретте « жағдайды оптикалық түсінумен » анықталатындығын атап көрсетті . Гештальтпсихологиясының құлдырауының себебі мынада : ол өзінің теоретикалық тұжырымдамаларында бейне мен әрекетті бөліп қарастырды . Гештальтистер бейнені өз заңдылықтарына бағынатын ерекше мағына ретінде көрсетті . Оның шынайы зат әрекетімен байланысы жұмбақ болып қалды . Осы екі маңызды дәрежелерді біріктіре алмай , психикалық талдаудың біртұтас схемасын жасай алмағандықтан гештальтпсихологиясының мектебі құлдырады . Психологиялық бұл бағыттың осылайша аталуы австриялық психиатор Зигмунд Фрейдтің ( 1856-1939 ) есімімен байланысты . Оның концепцияларының қалыптасуы XX ғасырдың басына жатады . Зигмунд Фрейд Австрияның Фрайберг қаласыңда дүниеге келген . Фрейдтің « психоанализ » терминін алғаш енгізуін , оның ғылымға қосқан үлкен үлесі деп тануға болады . Оның « Түс жору » ( 1900ж . ) , « Күнделікті өмір психопотологиясы » ( 1904 ) , « Тапқырлық және оның бейсанаға қатынасы » ( 1904 ) , « Сексуалдылық теориясы бойынша үш очерк » ( 1905 ) және еңбектері басылып шыққан . "Психоанализ" терминінің үш мағынасы бар : 1 ) тұлға және психопатология теориясы ; 2 ) тұлға көңілінің бұзылуының терапиялық әдісі ; 3 ) индивидиумның саналы түрде сезілмейтін ойлары мен сезімдерін зерттеу әдісі . Ұзақ мерзім психоанализдің дамуында Фрейд тұлғалық ұйымдастырудың топографиялық моделін қолданды . Осы модель бойынша психикалық өмірдің үш деңгейін бөлуге болады : сана , парықсыздық ( подсознательность ) және бейсаналық . Оның ғылымға қосқан ең үлкен үлесі - бейсаналық ұғымын енгізіп , ұғымсыз түрткілермен жұмыс істеу әдісін қолдануды үйретуі . Сана деңгейі тура осы уақытта сезінетін түйсіктер мен әсерлерден тұрады . Ал парықсыздық деңгейі ( кейде "қол жететін ес" деп аталады ) тура осы сәтте сезілмейтін тәжірибелерді көрсетеді . Фрейдтің ойынша , бұл психиканың сезілетін және сезілмейтін аумағының арасындағы көпір болып табылады . Бейсаналықта тұлғаның негізгі детерминанттары болады , олар : психикалық қуат , ояту және инстинктер . Инстинктердің екі түрі бар : либидо немесе сексуалдық қанағаттануға ұмтылу және агрессиялы инстинкт , өлімге ұмтылу . 20-жылдардың басында Фрейд өзінің концептуалды моделін қайта қарастырып , тұлға құрылымын негізгі үш компонентке бөлді : ид , эго , жоғарғы эго . "Ид" латынның "Ол" сөзінен шығады . Фрейд бойынша "Ол" тұлғаның қарапайым , инстинктивті және тума аспектілерін білдіреді . Ид бейсаналықта өмір сүреді және инстинктивті биологиялық оянулармен ( тамақ , ұйқы , ) , яғни біздің жүріс-тұрысымызды қуатпен қамтамасыз ететін оянулармен тығыз байланысты . Фрейд бойынша , ид - ешқандай заң мен ережеге бағынбайтын нәрсе . Фрейд идті ағзаның соматикалық және психикалық процестері арасындағы нәрсе деп қарастырады . Ол ид адамды шаршаудан арылтатын екі механизмді көрсетеді : рефлекторлық әрекет және алғашқы процестер . "Эго" ( латын . "Эго" - "Мен" ) - шешім қабылдауға жауапты психикалық ақпараттың компоненті . Эго идтің тілектерін сыртқы әлемге байланысты шектеу қоя отырып , қанағаттандыруға тырысты . Эгоның қызметі - ағзаның тұтастығы мен тепе-тендігін сақтау . "Жоғарғы Эго" ( латын . "super" - "жоғарғы" және "ego" - "мен" ) . Адам қоғамда өмір сүру үшін қоршаған ортаға сәйкес құндылықтар , нормалар және әдептер жүйесіне ие болуы керек . Мұның барлығы "әлеуметтену" процесі , яғни құрылымдық модельдің тілі бойынша "жоғарғы эгоның" қалыптасуы барысында жүзеге асады . Фрейд "жоғарғы эгоны" екі жүйеге бөледі : ар-ұят және "эго-идеал" . Ар-ұят ата-ананың жазалауының арқасында пайда болады , ал суперэгоның мадақтаушы аспектісі - бұл эго-идеал . Фрейд инстинктің екі негізгі тобын мойындады : өмір және өлім инстинктері . Бірінші топ ( Әрос ) өмірге маңызды процестерді қолдау мақсатындағы күштерді қамтиды . Фрейд өмір инстинктерінің индивидиумның физикалық құрылымына үлкен маңыздылығын мойындай отырып , тұлғаның дамуындағы сексуалды инстинктердің орнын айқындайды . Сексуалды инстинктердің қуаттарын либидо ( лат . "қалау" , "тілеу" ) деп атайды . Екінші топ - өлім инстинктері , яғни танатос - қатігездік , агрессия , суицид және біреуді өлтірудің барлық көріністері . Фрейд « өлім инстинктері - өмір инстинктері секілді адам мінез-құлқын реттеуші биологиялық түрде шартталған » деп есептейді . Тұлғаның дамуы үшін Фрейд психосексуалды деңгейлерді анықтаған , дамудың психоаналитикалық теориясы екі алғышартқа сүйенеді . Бірінші немесе генетикалық алғышарт бойынша , ерте балалық шақта болған уайымдар ересек тұлғаның қалыптасуында үлкен рол атқарады . Фрейдтің ойынша , индивидиум тұлғасының негізі өте ерте жаста , яғни бес жасқа дейін қалыптасады . Екінші алғышарт бойынша , адам сексуалды қуатпен ( либидо ) дүниеге келеді . Бұл қуаттар өзінің дамуында бірнеше психосексуалды деңгейден өтеді . Фрейд өзінің ғылымдағы жолын физиологиялық институтта бастады , сондықтан ағзаға энергетикалық шама ретінде қарау оның санасына терең бойлады : ағза мінездің қозғалыс күшін ерекше энергия түрінде білдіреді . Зигмунд Фрейд невропатолог-дәрігер болды . Оның пациенттері психикалық нерв ауруларына шалдыққандар еді . Бірақ олардың нерв жүйесінің құрылысынан аурудың себебін түсіну мүмкін болмады , ол өз тәжірибесінде , анатомо-физиологиялық ұғымдар түсіндірмейтін айғақтарды жиі кездестірді . Зигмунд Фрейд алдында мынандай дилемма пайда болды : мотивация механизмдерін анатомо-физиологиялық схема тұрғысынан қарау керек пе , әлде белгілі бір психологиялық айғақтарға жүгіну керек пе ? Фрейд дәстүрлі психологияға қарсы шықты . Бұрынғы түсініктеме схемаларын ығыстырып , жаңаларын ұсынды . Ол өзінің емдеу тәжірибесінде ерікті ассоциациялар әдісін кең қолданды . Әрбір ассоциация қандай да бір себептің салдарынан басталады деп санады . Ассоциация арқылы ол өзінің пациенттерінің ойын білуге тырысты . Психоанализдің негізгі дәрежесі болып мотив дәрежесі саналады . Психоанализ адамның мінез-құлқынын серіппелері мен қуат қоры туралы адамның өзі жайлы ұғымдарынан көбірек айтуға тырысты . Бірақ Фрейд мотивацияны санаға қарсы қойды . Фрейдтегі психикалық қуаттылық биологиялықты алмастырды және қоғамдық дамудың басты қозғаушы күшінің рөлін атқарды . Ағза да , қоғам да пішінделетін материал түрінде қарастырылды . Швейцария ғалымы Пиаже - психология ғылымындағы генетикалық бағыттың ірі өкілдерінің бірі . Пиаже жүйелі құрылымдық талдауды пайдалана отырып , ол өздігінен , қандайда бір құбылысты ғылыми тұрғыдан түсіндірудің жеткілікті құралы бола алмайтынын айтты . Құрылымдардың даму заңдары мен құбылыс шарттарын зерттеу арқылы ғана олардың табиғатын және қызметінің заңдылықтарын түсінуге болады . Ол өз психологиялық зерттеудің әдістемелік ұстанымы ретінде генетикалық әдіс ережесін пайдалануды ұсынды . Пиаженің пікірі бойынша , жекелеген ғылымдар ғана емес , танымдық теория да генетикалық негіз бойынша жасалуы керек . Пиаже өз талдауының бастапқы пункті ретінде біртұтас тұлғаның - психиканың немесе сананың емес - қоршаған әлеммен арақатынасын қарастырды . Пиаженің басты мақсаты – тұлғаның ақыл-ойын зерттеу болды . Ол оны эволюция барысындағы төмен ұйымдасқан органикалық құрылымдардың табиғи дамуы ретінде қарастырады . Пиаженің алғашқы еңбектері 20-шы жылдары жарыққа шықты : "Баланың ойлауы және сөйлеуі" ( 1923 ) , "Баланың талдауы және ойды қорытындылауы" ( 1924 ) , "Баланың әлем туралы түсінігі" ( 1926 ) . Пиаженің осы алғашқы көзқарастарын сипаттай отырып , былай деп айтуға болады : "Сәби кезінен ересек кезге дейінгі жол бойында ой бірқатар сапалық өзгерістерге ұшырайды . Оларды ашып көсету үшін , Пиаже алдымен балалардың түсініктеріне тоқталды . Ол баламен еркін әңгімелесу әдісін қолданды . Кішкентай бала өз әлемінің санадан тыс орталығы болды . Ол басқаның орнына өзін қоя алмайды , өзіне-өзі сырттай қарамай , басқа адамдар заттарды басқаша ұғынатынын түсінбейді . Сондықтан ол объективтілік пен субъективтілікті , өзіің басынан өтіп жатқанды ақиқатпен араластырып алады . Өмір баланы ортаға бейімделуге көндіреді . Осы кезде баланың ойы бастапқы қалпынан айырылып өзгереді және басқа , әлеуметтік ортадан алынған "ересек адам" логикасына бағына бастайды" . Пиаже ақыл-ойды зерттеу кезінде кескін әдісін пайдаланады : ол әр түрлі жастағы балаларға бірдей тапсырма беріп , оның нәтижесін салыстырады . Бұл әдіс баланың ақыл-ой әрекетіндегі кейбір өзгерістерді көрсетті . Бірақ бұл әдіс баладағы жаңа ақыл-ой амалының , ұғымының , білімінің , психологиясының қалыптасуын ашып көрсетеді . Пиаже концепциясының басты кемшілігі : баланың толық тұлғалық дамуын ескермей , ол ақыл-ой дамуының басты қозғаушы күші ретінде ақыл- ойдың өзін көреді . Ақыл-ойдың даму факторларының арасында іс-әрекет сияқты фактор болған жоқ . Пиаженің теориялық тұжырымдары жоғары деңгейдегі ойлау қабілеттерінің көзі өткендегі ой мүмкіндіктерінде болатынын дәлелдеп бақты . Генетикалық психология зерттеулеріндегі басты кемшілік : интеллект даму деңгейінің бірінен 2-шісіне өтуде оқудың маңызы орынды бағаланбай , әлеуметтік қоғамдық факторлардың тұлға қалыптасуындағы мәні жоққа шығарылады . Көптеген зерттеушілер баланың ойлау қабілетінің дамуы дұрыс ұйымдастырылған үйрету жүйесіне байланысты болатынын көрсетті . Когнитивтік психология бағыты 60-шы жылдардың аяғында АҚШ-та бихевиористердің әрекет-қылық талдауында психологиялық элементтерді елемеуі мен танымдық процестерді ескермеуіне қарсылық білдіруімен ғылым сахнасына келген еді . Когнитивтік психолгия небихевиористер зерттеулерінің нәтижесінде пайда болды . Оның өкілдері - Брунер , Норман , Фестингер , Хайдер , Найссер , Лиднсей , Саймон . Қазіргі кездегі бұл бағыт бірқатар нұсқалар түрінде беріледі . Танымдық процестер механистік түрде сипатталатын , психика сигналдары өзгертуші қабілеттілігі бар аппарат ретінде болады . Когнитивтік психологияның негізгі зерттеу саласын танымдық процестер - ес , тіл мен сөздің психологиялық аспектілері , қабылдау , ойлау , зейін , қиял және когнитивтік даму құрайды . Алайда , когнитивтік психологияда танымдық процестерді түсіндіретін тұтас бір теория қалыптаспаған . Бихевиоризм мен психоанализге тікелей қарсылығымен танылған бағыттардың бірі гуманистік психология болып саналады . Гуманистік психологияның негізін салушылар бихевиоризм мен психоанализдің адамды сипаттауындағы қисынсыздығын түзетіп , шындыққа жақындау , өміршең психологияны таңдауды мақсат етті . Дені сау , шығармашыл тұлғаны - зерттеудің обьектісі болып белгіленді . Мұндай міндетті осыған дейін ешбір ғылыми теория алдына қоймаған еді . Гуманистік психологияның негізін қалаушы , американдық психолог - Роджерс ұзақ мерзімді клиникалық зерттеу жұмыстары нәтижесінде өзінің феноменологиялық теориясын және осы теорияға сүйенген "клиентке бағытталатын терапиясын" қалыптастырды . Роджерс бойынша , адам - табиғаты бойынша конструктивтік , реалистік және белгілі бір мақсаттар мен өзіндік жетілдіруге ұмтылған белсенді тіршілік иесі . Роджерс , сондай-ақ , реструктивті-аномалды импульсивті мінез-құлық реакцияларын мойындайды , бірақ мұндай реакциялар тұлғаның шын мәніндегі ішкі табиғатына сәйкес болмаған жағдайларда көрінеді деп есептеген . Тұлғаның жүріс-тұрысы , оның субъективті қабылдауы мен танымы терминологияларын да түсіне аламыз . Тұлғаның мұндай ішкі жүйесі сыртқы жүріс-тұрысын анықтауда негізгі рөл атқарады . Роджерс бойынша , әp адам әр құбылысты субъективті қабылдайды және әр құбылысқа субъективті реакция көрсетеді , яғни осы субъективті тәжірибе Роджерстің феноменологиялық теориясының негізгі тезисі болып табылады . Гуманистік психологияның тағы бір көрнекті өкілдерінің бірі - Абрахам Маслоу болды . Маслоу 1908 жылы 1 сәуірде Нью-Йоркте дүниеге келген . Оның ата-анасы сауатсыз , анасы діндар адам болған . Маслоуға ол : "әрбір істеген ісің үшін құдай алдында жауап бересің" , - деп ылғи ұрсып отыратын . Осының нәтижесінде Маслоу дінді жек көріп , құдайға сенбей , оған күмән келтіретін болған . Ол Висконсин университетінде психология бойынша академиялық курсты бітірген . 1930 жылы бакалавр дәрежесін алып , 1934 жылы ғылым докторы атанады . Оқып жүрген кезінде ол Висконсинде белгілі психолог Гарри Харлоумен бірге жұмыс істейді . Маслоу ғылымға критикалық көзқараста болады . Оның пікірінше , классикалық механикалық ғылым ( оның өкілдері бихевиоризм болып табылады ) тұлғаны тұтастай оқып-білу мақсатына сәйкес келмейді . Гуманистік ғылымды механикалық альтернатива емес , соған қосымша ретінде қарастырады . Осында гуманистік ғылым жекелік , сана , этика , тұтастық сұрақтарымен жұмыс істейді . Гуманистік ғылымның негізгі ортақ түсінігі өзін-өзі таныту болып табылады . Ол Фрейд психикасының ауру бөлімін cay бөліммен толықтыру керектігіне тоқталған . Сондықтан Маслоу өзінің зерттеу жұмысын жаны сау , шығармашылық қабілеттері те жоғары дамыған , әйгілі ұлы адамдарды зерттеуден бастаған , Бұл тізімде Авраам Линкольн , Томас Джеферсон , Альберт Эйнштейн , Франклин Рузвельт , Альберт Швейцер және болған . Маслоудың докторлық диссертациясы колоннадағы маймылдардың доминантын және сексуалды жүріс-тұрысын зерттеуге арналған . Маслоу өзін-өзі таныту теориясында психоанализге және бихевиоризмге қарағанда тұлға табиғатының мүлде қарама-қайшы анықтамасын ұсынады : адам табиғатынан жақсы және өзін жетілдіруге қабілетті , адамдар - саналы әрі ойлы жаратылғандар , адамның мәнділігінің өзі оны тұлғалық өсуге , шығармашылық пен өзіндік жеткіліктілік бағытында тұрақты қозғалысқа итермелейді . Маслоу бойынша психоанализ психологиялық бұзылуларды , невроздарды зерттеу барысында қалыптасқан . Неғұрлым әмбебап психология ғылымдарының негізі ретінде психологиялық cay , өзін-өзі танытушы адамдарды зерттеу керек . Оның пікірі бойынша , өзін-өзі таныту туа біткен құбылыс , ол адам табиғатына енеді . Адамгершілік , жақсылық жасау , жақсылық тілеу адамның өзегін құрайды . Адам осы гуманистикалық қажеттіліктерін жүзеге асыра білуі керек . Маслоу теориясындағы бұл тұжырым дұрыс деп саналды . Маслоу адам қажеттіліктерін бірнеше түрге бөлді : а ) физиологиялық қажеттіліктер ; ә ) қауіпсіздікті қажет ету ; б ) қорғанысты қажет ету ; в ) ақиқатты , адамгершілікті , әділеттілікті қажет ету . Өзін-өзі таныту туа бітсе , қажеттіліктердің бастапқы үш тобы қанағаттандырылса ғана өзін кеңірек көрсете алады . Міне осы , Маслоу ілімінің негізгі ақауы - қажеттіліктердің бастапқы үш тобы қанағаттандырылмаған адамдардың әділеттілікті , сый- құрметті және қажет етуінің қалай қалыптасатыны түсініксіз . Маслоу антропологиялық ұстанымда қалып , қажеттіліктің әлеуметтік жағын аша алмады . 