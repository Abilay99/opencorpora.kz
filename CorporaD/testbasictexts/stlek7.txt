САЯСИ ПАРТИЯЛАР . « Қызығушылықтар топтары » ұғымы саясаттану мен саяси əлеуметтануда , ең алдымен , топтардың теориясында талданады . « Топтар теориясының » негізін Бентлидің , Трумэннің , Кидің жəне қызығушылық танытқан топтар теориясы құрайды . Жекелеп қарастырсақ , олардың ішіндегі ең маңыздысы - қысым көрсетуші топтар тұжырымдамасы . Түрлі топтарда саяси процестердің қалыптасуының мəнін білдіретін мазмұнды категория болып қызығушылықтар плюрализмімен байланысты қызығушылық табылады . Бентли зерттеулерін билік құрылымдарына қызығушылықтар топтарының əлеуметтік ықпалының призмасы арқылы бастады ( « Басқару процесі » , 1908 ) . Ол топтық қызығушылық пен қысым жайлы көзқарасын қалыптастырды . « Топтық қызығушылық » ұғымы қоғамдық құрылымдардың көптүрлілігі мен күрделілігін , олардың саяси процестегі бағытының көпжақтылығын , олардың көрінуінің көпнұсқалылығын сипаттайды . Қызығушылықтар топтары əр түрлі : 1 ) бірлестіктің қызығушылықтарына неғұрлым жауап беретін əдістермен үкіметке ықпал етуді өздеріне мақсат етіп қоятын индивидтер ассоциациясы ; 2 ) оны құрайтын азаматтардың қызығушылықтары мен пайдасын көздейтін ерекше байланыспен біріккен адамдардың топтары ; 3 ) өздерінің мемлекет жəне басқа да саяси институттарға қатысты биліктік мəні бар қызығушылықтарын білдіру мен оған қол жеткізу мақсатында құрылған ерікті бірлестіктер ; Қызығушылық танытып отырған топтың мүшелерінің ұжымдық мүдделерін жүзеге асыру биліктік шешімдерді қабылдауды талап еткен жағдайда , бұл топ қысым тобына айналады . Қысым топтары айқын ұйымдасқан құрылымға , тұрақты қызметтер мен кадрлық аппаратқа ие . Қоғамның саяси өміріне ықпал ету күші бойынша олар көп жағдайда саяси партиялардың ықпалынан асып түседі . Қысым топтарының мемлекеттік билік құрылымдарына ықпал ету əдістері : а ) өзінің мүшелерін биліктің атқарушы жəне өкілдік органдарының құрамына , сонымен қатар басқару аппаратының қызметкері ретінде тікелей ұсыну ; б ) топ мүшелерінің парламенттік комиссия жұмыстарына , ведомствоаралық комитеттердегі жəне қызметтердегі жұмыстарға қатысуы ; в ) парламент , үкімет мүшелерімен жеке байланыс пен қатынасты ұстану . Негізгі қызметтері : а ) əлеуметтік эмоциялар мен күтулердің ( қанағаттанбау немесе ынтымақтастық сезімі ) саяси талаптарға ( артикуляция ) айналуы ; б ) жеке қызығушылықтармен келісу жəне жалпытоптық мақсаттарды дайындау ( aggregation ) ; в ) билік құрылымдарын сол немесе басқа қоғамдық мəселелердің жағдайлары туралы хабардар ету ( қоғамдық пікірдің таратылуы ) ; г ) саяси элиталардың , қоғамның биліктік құрылымдарының қалыптасуы . Қазақстандағы қысым топтары . Заманауи саяси тəжірибе көрсетіп отырғандай , бұрынғы КСРО кейбір елдерінде , оның ішінде Қазақстанда жекелеген қызығушылық топтарының əрекеті ( атқарушы билік саласында қызмет ететін қысым топтары ) басқарудың көлеңкелі түрлерінің , мемлекеттік шенеуніктердің жемқорлығының , шешім қабылдау саласындағы қылмыстың артуына ықпал етуде . Ұлттық лоббизмнің ерекшеліктері , қысым топтарының əдістемесі : 1 ) Қазақстанда терең тамыр жайған трайбализм , жершілдік , аймаққа бөлінушілдік , рушылдық институттарының ресми емес қызмет етуі ; 2 ) батыстық қысым топтарынан айырмашылығы , қазақстандық топтар негізінен , заң шығару құрылымында емес , атқару билігі саласында əрекет етеді ; 3 ) олар өздерінің лоббистік əрекеттерінде , негізінен , біздің жағдайда тиімді əдістерді , яғни сатып алу , пара алу , ықпалды адамдармен жеке ( туыстық ) байланыстарды қолданады . Осылайша , азаматтық қоғам , құқықтық демократиялық мемлекет қалыптасып келе жатқан жағдайда пайда болған жəне қызмет етуші қысым топтары басқару мен мəселені шешудің басым түрі əкімшіліктік-командалық əдістер болған бұрынғы саяси жүйелердің ізімен келеді . Бұл жағынан Қазақстандағы демократиялық процестердің дамуы қысым топтарының күші мен əлсіз жағына тікелей тəуелді болады . Қызығушылықтар топтарының жіктелуі ұйымдастыру дəрежесі мен шығу тегі бойынша қызығушылықтар топтарын аномиялық жəне институционалдық деп бөледі . Аномиялық топтар қандай да бір жағдайға аяқ астынан болған реакция тəрізді ойламаған жерден болатын бірлестіктерді білдіреді . Институционалдық қызығушылықтар топтарына ұйымдасқан құрылымға , қызметке , мамандар аппаратына ие формальді бірлестіктер жатады . Іс-əрекетінің əдістемесі бойынша ассоциативті жəне ассоциативті емес топтарға бөледі . Бірінші топтар адамдардың туыстық , діни , əлеуметтік-мəдени негізде формальді емес жəне еріксіз бірлігі ретінде пайда болады ( ғылыми жəне студенттік қоғамдар , діни секталар ) . Ассоциативті қызығушылық топтары белгілі бір міндеттерді шешуді мақсат еткен жəне қызығушылықтарды білдіруге маманданған ерікті бірлестіктер ( кəсіби одақтар , кəсіпкерлік ассоциациялары , азаматтық қозғалыстар ) . Əрекет сипаты бойынша қызығушылықтарды бірмақсатты жəне көпмақсатты топтар деп бөледі . Олар туралы аттарының өзі айтып тұр . Қоғамды басқару саласы бойынша мəдениет саласындағы шығармашылық одақтары , экономикалық саладағы тұтынушылар одағы жəне сияқты қызығушылықтар топтарына бөледі . Территориялық белгілері бойынша аймақтық , аудандық жəне деп жіктеледі . Қызығушылықтар топтарының алуан түрлілігі түрлі əлеуметтік қабаттардың , түрлі қажеттіліктері бар қауымдастықтардың , оларға жету жолдары туралы қызығушылықтар мен көзқарастар бар екендігін дəлелдейді . « Партия » ұғымы латын тілінен енген , « бөлім » , « бөлемін » дегенді білдіреді . Партия əлеуметтік қабаттар , кластар мен мемлекетке қатысты делдал ретінде болады , бірақ қызығушылықтар топтары мен қоғамдағы басқа да бірлестіктерден ерекшелігі , ол Доуздың анықтамасы бойынша ең саяси болып табылады . Ол қоғамның əлеуметтік қабаттарының жəне белгілі бір кластардың қызығушылықтарын , қажеттіліктері мен мақсаттарын білдіреді , саяси билік механизмінің қызмет етуіне қатысады . Партияның іс-əрекетінің маңызды жағы болып саяси сананы қалыптастырудан көрінетін қоғамға оның идеологиялық ықпалы табылады . Саяси партия - қоғамдағы белгілі бір əлеуметтік қабаттар мен топтардың қызығушылықтары мен қажеттіліктерін білдіретін ұйымдасқан , ерікті жақтастарды білдіретін қоғамдық өмірдің институты , мемлекеттік билікті əр түрлі саяси əдістермен жаулап алуды мақсат тұтады . Саяси партияларды біріншіден , партияларға тəн ұйымдасқан құрылым мен дайындалған саяси бағдарламасы жоқ саяси қозғалыстардан , екіншіден , мемлекеттік билікті жаулап алуға емес , оны жүзеге асыратындарға ықпал етуге қол жеткізуге тырысатын қысым топтарынан айырып алған дұрыс . Заманауи бұқаралық партиялар Европада XIX ғасырдың ортасында қалыптасты . Саяси ғылымда партиялардың тарихи қалыптасу процесі Вебер ұсынған сызба бойынша қарастырылады : а ) аристократиялық үйірмелер ( категориялар ) ; б ) саяси клубтар ; в ) бұқаралық партиялар . Партиялар ішкі бірлестіктерге ие тұрақты иерархиялық ұйымдарды білдіреді . Құрылымында партиялар мыналардан тұрады : а ) партия көшбасшылары ; б ) ми штабы , партияның идеологтарынан ; в ) партиялық бюрократия ; г ) бюрократияға жатпайтын партиялық актив ; д ) партияның белсенді емес мүшелері . Саяси партияларды басқа « саяси ойындарға » қатысушылардан мына көрсеткіштер бойынша айырады : а ) ұйымның ұзақ мерзімділігі , оның өмір сүруінің ұзақтығы . Бұл көрсеткіш партияны өздерінің негізін қалаушыларымен бірге жоғалып кететін əдеттегі камарилийлер мен клиентелдерден ерекшелеуге мүмкіндік береді ; б ) ұлттық орталықпен ( жетекшілікпен ) жүйелі байланысты қолдайтын тұрақты жергілікті ұйымдардың болуы , бұл партияның парламенттік топтан айырмашылығын білдіреді ; в ) жергілікті жəне орталық жетекшілердің билікке , күреске назар аударуы . Бұл партияны қоғамдық ұйымдар мен қозғалыстардан ( кəсіподақ , жастар жəне ұйымдары ) ерекшелейді ; г ) қоғам жағынан бұқаралық қолдаудың болуы . Аталған көрсеткіш партиялар мен қысым топтарының арасындағы айырмашылықты көрсетеді , қысым топтары əдетте сайлаулар мен парламент өміріне қатыспайды : олар партияларға , үкіметке жəне қоғамдық пікірге жасырын ықпал етеді . Оның басқа ұйымдардан айырмашылығын көрсететін басты белгі - мемлекеттік билік үшін ашық күреске бағдарлану . Саяси партияның қызметтері : 1 ) саяси - мемлекеттік билікке ұмтылу , саяси құрамды толықтыру , электоралды ; 2 ) идеологиялық қызмет - партиялық идеологияны дайындау , партиялық үгіт-насихат ; 3 ) əлеуметтік қызмет - өкілділік , бұқараның мобилизациясы , саяси əлеуметтену . Бұл саяси партияның қызметтерінің жалпыланған сипаттамасы . Саяси партияның қоғамның саяси институты ретіндегі басты қызметтеріне мыналар жатады : а ) саяси мақсатты анықтау жəне билікке қол жеткізу ; б ) үлкен əлеуметтік топтардың қызығушылықтарын анықтау , қанағаттандыру ; в ) саяси жүйенің барлық деңгейлері үшін саяси көшбасшылар мен элитаны таңдау , сұрыптау ; г ) партиялық идеологияны дайындау , саяси бағдарламаны жасау жəне жүзеге асыру , үгіт-насихат жүргізу жəне қоғамдық пікірді қалыптастыру ; д ) саяси əлеуметтендіру , азаматтардың билікке қатысудағы қасиеттері мен қабілетін қалыптастыру ; е ) биліктің жоғарғы жəне жергілікті органдарын қалыптастыру бойынша сайлау кампанияларын дайындау жəне өткізу . Пайда болу көрсеткіші бойынша - электоралдық , парламенттік жəне « сырттан пайда болған » партиялар . Алғашқы сипаты бойынша - комитет-партиялар , секция - партиялар , ұяшық-партиялар жəне « Кадрлық » жəне « бұқаралық » қағидасы бойынша – мұнда сөз партиялардың сандық көлемі емес , құрылымдық жағы жайында болып отыр . Кадрлық партиялар электоралдық комитеттер мен парламенттік топтардан пайда болды ( XIX ғасырдың ортасында ) . Сан жағынан олар көп емес , кəсіби саясаткерлерге , партияға материалдық қолдау көрсете алатын қаржылық элитаға сүйенеді , еркін мүшелік принципін ұстанады . Бұқаралық саяси партиялар кадрлықтан ең алдымен мүшелерінің көп жəне тұрақты болуымен ерекшеленеді . Тарихи олар кадрлық партиялардан кейін пайда болды , олардың пайда болуы жалпыға ортақ сайлау құқығы . Таратумен , жұмыскерлердің қозғалысының дамуымен байланысты . Басқару тəртібіне қатысы бойынша - басқарушы жəне оппозициялық , заңды жəне заңсыз , көшбасшы партиялар жəне аутсайдер ( шеттетілген ) партиялар , жеке , жалғыз басқарушы партиялар жəне коалиция құрамында басқарушы партиялар жəне Əлеуметтік кластық белгісі бойынша - жұмысшылар , шаруалар , фермерлер , зиялылар партиясы . Идеологиялық бағыты бойынша - коммунистік , социал демократиялық , буржуазиялық демократиялық . Қоғамдық құрылымға қатысы бойынша - төңкерістік , реформистік , либералды , консервативтік партиялар . Партиялық жүйе . Ол саяси партиялардың жиынтығынан , олардың əрқайсысының басқа саяси партиялармен өзара əрекеттерінің сипатынан құралады . Партиялық жүйе қоғамдық-саяси күштерді ұйымдастырады , əлеуметтік қызығушылықтар мен саяси көзқарастарды біріктіреді , оларға жергілікті жəне жалпықоғамдық деңгейлерде таратылуға мүмкіндік береді . Дəстүрлі түрде келесідей партиялық жүйелерді атап көрсетуге болады : а ) бірпартиялық , мұнда басқа партиялар болмайды . Мұндай жүйенің шеңберінде ( бəсеке жоқ ) партия мемлекеттік аппараттың бөлігі болып табылады , барлық қоғамдық өмір мейлінше идеологияланады , басымдылыққа басқарудың командалық əдістері ие болады , халық пен билік арасындағы кері байланыс бұзылады ; б ) формальды көппартиялық ( бəсекелес , жарысатын ) , мұнда мемлекеттік билік басында бір бірін жүйелі түрде ауыстырып отыратын екі саяси партия басты позицияға ие болады . Мұндай партиялық жүйелер Ұлыбританияда , АҚШ-та бар . Олар тұрақтылығымен сипатталады , себебі билік басындағы партияны парламенттің көпшілігі қолдайды ; в ) плюралистік бағыттағы көппартиялық жүйелер . Мұндай жүйедегі партияларға сайлау кампанияларын ұйымдастыру мен өткізудегі еркіндік пен жеке даралық тəн , үкіметтік коалиция əрбір партияның бəсекелестікте қол жеткізген нəтижелері бойынша қалыптасады . 