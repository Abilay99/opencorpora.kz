МЕМЛЕКЕТ САЯСИ ИНСТИТУТ РЕТІНДЕ . Мемлекет - адамдардың , қоғамдық топтардың , кластардың жəне ассоциациалардың біріккен əрекеттері мен қарым-қатынастарын бақылап жəне бағыт беріп отыратын қоғамның саяси жүйесінің институты . Мемлекет қоғамдағы биліктің орталық институты ретінде болады , ол осы билік арқылы саясатты жүзеге асырады . Саяси ғылымда мемлекет оны түсінудің үш тəсілінің арақатынасы арқылы қарастырылады : а ) саяси-философиялық . Мемлекет « ортақ істерді » шешу жəне билік пен қоғамның қатынастарын реттеу құралы ретінде , сонымен қатар халық пен адамның саяси өмірін қамтамасыз ететін құрал ретінде түсіндіріледі ; б ) кластық . Мемлекет қоғамның кластарға бөлінуінің нəтижесі ( марксистік тəсіл ) . Классикалық анықтама ( Ленин бойынша ) мемлекетті « бір кластың басқа бағынушы кластарды қол астында ұстайтын , бір кластың басқасына үстемдік етуіне мүмкіндік беретін машина » ретінде түсіндіреді ; в ) құқықтық жəне ұйымдастырушы-құрылымдық тəсіл бойынша мемлекет « құқықтық мемлекет » ретінде , қоғам өмірін жəне мемлекеттің өзінің əрекеті мен оның саяси жəне қоғамдық қатынастар жүйесіндегі құрылымын ұйымдастыратын құқық пен заң бастауы . Мемлекеттің белгілері : а ) қоғамнан бөлініп шыққан жəне басқару мен мəжбүрлеумекемелерінде ( шенеуніктер , əскер , полиция жəне ) материалданған жария биліктің болуы ; б ) мемлекеттік саясатты материалдық қамтамасыз ету , экономикалық , əлеуметтік , мəдени жаңаруларды жүргізу , мемлекеттік аппаратты ұстау үшін қажетті салық жүйесі ; в ) территория . Мемлекет өз территориясында тұратын барлық халықты өзінің билігі мен қорғауы арқылы біріктіреді ; г ) егемендіктің болуы жəне халықаралық қатынастардағы тəуелсіздік ; д ) құқық . Құқық мемлекеттік билікті заңды түрде рəсімдейді , осылайша оған легальдік береді , мемлекеттің қызметін жүзеге асырудың заңды шегі мен формасын анықтайды ; е ) физикалық мəжбүрлеуді , күшті заңды қолдануға монополия ( жоғарғы құндылық болып табылатын өмірден , еркіндіктен азаматтарды айыру мүмкіндігі ) . Мемлекеттің мəні бастапқы мəселелерді , мемлекеттердің , саяси жүйенің жəне қоғамның арақатынасын , яғни мемлекет пен қоғамның бірлігі , басқару күші , мемлекеттің шығуы , оның дамуының шарттары мен бағыттары мəселелерін шешуді синтездеуден көрінеді . Бір шешімі - мемлекет пен қоғам бір бүтінді құрайды , ал мемлекет қоғамдық қатынастардың барлық жиынтығын қамтиды . Мемлекет бұл жағдайда унитарлы , яғни біртұтас , ол қоғамды біріктіреді . Бұл мағынада « ресейлік ( американдық , француз жəне ) мемлекет » , яғни билік , халық , ел , олардың территориясы , шекарасы туралы айтуға болады . Басқа шешімі - мемлекетті қоғамда таралған жəне оған ерекше əлеуметтік институт ретінде қосылған саяси жүйенің орталығы ретінде мойындау . Қоғам өз дамуында мемлекетке тəуелсіз . Мемлекеттің қызметтері : ұйымдастырушы ( басқару ) , үстемдік ету жəне басып-жаншу , құқықтық жүйені жасау . Ұйымдастырушы , басқарушы қызметтерінің мəніқоғамның тіршілік əрекетінің сақталуында , « ортақ игілікке » , бірлікке қол жеткізуде , тəртіпті орнатуда , мемлекет пен халықтың , ұлттардың , этностардың өзара қарым- қатынастарын реттеуде . Үстемдік ету жəне басып-жаншу қызметі күрес құралы ретінде ғана емес , сонымен қатар кластар мен мемлекет , кластар арасындағы қарым-қатынастардағы қақтығыстардың бастауы ретінде болады . « Құқықтық мемлекеттің » арнайы қызметі - нормалар мен заңдардың негізінде қоғамдық қатынастардың көптүрлілігі шеңберінде мемлекет пен қоғамның , мемлекеттік аппараттың жұмыстарын реттеу . Кейбір əдебиеттерде мемлекеттің қызметтерінің неғұрлым нақтырақ сипаттамасы беріледі , олар негізінен жоғарыда аталған қызметтерге ұқсас . Қызметтерді ішкі жəне сыртқы деп бөледі . Мемлекеттің ішкі қызметіне мыналар жатады : а ) экономикалық - экономикалық өсім түрткісін немесе санкцияны жүзеге асыруды жасау арқылы , салықтық жəне несиелік саясаттың көмегімен экономикалық процестерді ұйымдастырудан , үйлестіруден жəне реттеуден көрінеді ; б ) əлеуметтік - адамдардың жұмысқа , баспанаға деген жəне денсаулығын сақтау қажеттіліктерін қанағаттандыруда , əлеуметтік кепілдікті , сақтандыруды беруде көрінеді . в ) құқықтық - қоғамдық қатынастарды жəне азаматардың мінез-құлқын реттейтін құқықтық нормаларды қалыптастыруға , құқықтық тəртіпті қамтамасыз етуге бағытталған ; г ) мəдени-тəрбиелік - тұрғындардың мəдени қажеттіліктерін қанағаттандыру үшін жағдай жасауға бағытталған ; д ) саяси - саяси тұрақтылықты қамтамасыз етуден , биліктік құзырларды жүзеге асырудан , саяси бағытты дайындаудан көрінеді ; е ) экологиялық - табиғатты тиімді пайдаланудың құқықтық тəртібін қалыптастырудан , қалыпты , салауатты қоршаған ортаны қамтамасыз етуден көрінеді . Сыртқы қызметтер , бəрінен бұрын , экономикалық , əлеуметтік , технологиялық , ақпараттық , мəдени , сауда аумақтарында басқа мемлекеттермен өзара тиімді ынтымақтастық қағидаларына бағынады . Осылайша , мемлекетті саяси институт ретінде зерттеу мемлекеттің саяси жүйедегі белгілі бір рөлді атқаратынын көрсетеді , себебі оған саяси жүйенің тиімділігі тəуелді . Саясаттануда азаматтық қоғамның мəселелерін зерттеу кезінде дəстүрлі түрде дуалистік формуланы қолданады : « мемлекет-азаматтық қоғам » жəне ол толығымен ақталған . Кез келген тəсілде азаматтық қоғам атқаратын қызметтерінің түрі мен мазмұнына байланысты салыстырмалы түрде жеке дара қоғамдық ұйым ретінде болады . Бұл жағынан басым болып табылатыны , азаматтық қоғам мемлекетті бақылайды , ал мемлекет өз кезегінде қоғамның қалыпты тіршілік етуін қамтамасыз етеді . Жалпы түсінік бойынша азаматтық қоғам - ол индивидтердің автономиясына негізделген қоғамның мемлекеттік емес бөлігі . Ол қызығушылықтары қоғамдық пікірмен таратылатын ерікті ұйымдар мен одақтар , отбасы , мектеп . Азаматтық қоғам саяси құрылымнан тыс құрылған , бірақ оларды қамтитын əлеуметтік-ұйымдасқан құрылым ретінде сипатталады . Азаматтық қоғамның билік құрылымы мен əлеуметтік өмірге тиімді ықпалы қоғамдағы демократизм қағидаларының əрекеті кезінде мүмкін . Демократиялық заң шығару , билік бөлінісі , заңды оппозицияның болуы , саяси ұйымдар мен пікірлердің плюрализмі жəне азаматтық қоғамның саяси өмірге ықпалының түрі ретінде болады . Десек те демократиялық мемлекет жекелеген азаматтардың құқықтары мен қызығушылықтарын сақтауға кепілдік береді , бірақ ол өз іс-əрекетінде ( биліктік ) белгілі бір адамдық өлшем жоғалып кететін , формальді құқықтық нормаларға сүйенеді . Азаматтық қоғамның рухани негізі болып жалпы адамзаттық адамгершіліктік нормалар , яғни гуманизм , шыншылдық , əдептілік жəне табылады . Бұл қоғамның барлық азаматтарының қызығушылықтарын ескере отырып , туындаған мəселелерді шешуге мүмкіндік береді . Айта кететін жайт , азаматтық қоғам өзінің əлеуметтік - саяси əрекетінде заңды рəсімделген плюрализмсіз бола алмайды . Сөйте тұра , жеке өмір саласы кез келген саяси биліктік араласу үшін табу ретінде болады . Осы императивті бұқара халық өмірінде шынайы жүзеге асыру деңгейі азаматтық қоғамның бар екендігінің жəне оның маңыздылығының бірінші көрсеткіші . Азаматтық қоғам үшін биліктің демократизациясының қызмет атқаруында маңызды болып табылатындар : а ) оның легитимдігі , яғни еріктерін білдірулері шындығында да еркін ( азаматтық-құқықтық , саясиқатынастардағы ) сайлаушылардан , халықтан билікке мандат алудың шынайылығы ; б ) жалпыға ортақтық , толық демократизмнің болуы , яғни биліктің барлық түрлеріндегі оның шынайылығы , əсіресе биліктің заңға тиімді əрекет етуші тəуелділігінің жəне оның бақылауында болуының ; в ) тиімділігі , яғни билік басындағылардың таңдаулылар үшін артықшылықтар түрінде емес , əркімнің өз күшін жүзеге асыру мүмкіндігін əлеуметтік қамтамасыз ету түрінде қаншалықты шынайы деңгейде халықтың мəселесін шешіп отырғандығы . Қазіргі жағдайдағы азаматтық қоғамның қалыптасу процесінде бірінші кезекте мемлекетке қатысты тұлғаның əлеуметтік-экономикалық қауіпсіздігі аймағының əрекеттілігін қалыптастыру мен қамтамасыз ету мəселесі тұрады . Азаматтық қоғам — ол мемлекетке тəуелсіз , бірақ онымен өзара əрекет ететін адамдардың арасындағы дамыған экономикалық , мəдени , құқықтық жəне саяси қатынастары бар қоғам , дамыған құқықтық қатынастар орнататын жоғары əлеуметтік , экономикалық , саяси , мəдени жəне адамгершіліктік мəртебеге ие азаматтардың қоғамы . Əдебиетте мемлекеттердің жіктелуінің жалпы қағидаларын атап көрсетеді . Оларға дəстүрлі түрде үш басты қағиданы жатқызады : а ) класқа қарсы күрес қағидасы . Мемлекеттердің жеке дара түрлері ретінде - құл иеленушілік , феодалдық , капиталистік , социалистік ; б ) саяси өмірдегі либерализм жəне демократизмнің даму қағидасы . Бұл позиция бойынша мемлекеттер : авторитарлық , тоталитарлық , демократиялық болып бөлінеді ; в ) мемлекеттің нормативтік , құқықтық негізінің дамуқағидасы . Мұндай көзқарасқа сəйкес мемлекеттер құқықтық мəдениеттің даму деңгейі бойынша : құқықтық мемлекет , əлеуметтік мемлекет , əскери-полициялық мемлекет деп бөледі . Құқықтық мемлекет - ол мемлекеттің өзі , барлық əлеуметтік қауымдастықтар , жекелеген индивид құқықты құрметтеп , оған бірдей қатынаста болатын мемлекеттің түрі . Құқық мемлекеттің , қоғамның жəне индивидтің өзара байланысының əдісі ретінде болады . Құқықтық мемлекеттің жалпы белгілері : а ) дамыған азаматтық қоғамның болу ; б ) құқықтық мемлекеттің əрекетінің саласының тұлғаның құқығы мен еркін қорғаумен , қоғамдық тəртіппен , шаруашылықтық іс-əрекеті үшін қолайлы жағдай жасаумен шектелуі ; в ) дүниеге көзқарастықтағы индивидуализм ; г ) əрбір адамның еркі мен қүқығы басқаның еркін шектеуші ретінде . Құқықтық мемлекет тұлғаның шексіз тəуелсіздігін қамтамасыз етпейді , əрбір адамның еркіндігі басқаның еркі бұзылған жерде бітеді . Əлеуметтік мемлекет теориясы . « Əлеуметтік мемлекет » ұғымының өзі саяси теорияның соғыстан кейінгі кезеңінде салыстырмалы түрдегі дамыған жəне тұрақты экономика жағдайындағы заманауи демократиялық типтегі мемлекетті белгілеу үшін пайда болды . Əлеуметтік мемлекет қоғамның əрбір мүшесінің тіршілік етуінің лайықты жағдайын қамтамасыз ету үшін мемлекет қолданатын əдіс-тəсілдердің , мақсаттардың жиынтығының призмасы арқылы түсіндіріледі . Басқару формасына негізделген мемлекеттердің жіктелуі мынадай мемлекеттерді бөліп көрсетеді : монархия ( шексіз , конституциялық ) ; республика ( президенттік , парламенттік ) . Монархияда биліктің формальді көзі болып бір ( моно ) адам табылады . Мемлекет басшысы биліктегі өкілетті органдар мен сайлаушыларға тəуелсіз өз орнына мұрагерлік жолмен ие болады . Қазіргі əлемде монархиялық басқарудың бірнеше түрлері кездеседі . Мысалы , шексіз ( абсолюттік ) монархия ( Сауд Аравиясында , Катар , Оман ) - мемлекет басшысының шексіз билігі . Осы түрімен қатар конституциялық монархия да орын алған ( Ұлыбритания , Швеция , Дания , Испания ) - монархтың билігі конституциямен шектелетін мемлекет . Республика - басқарудың екінші негізгі түрі . Əлемде республиканың үш басты түрі : президенттік , парламенттік жəне аралас кездеседі . Парламенттік республиканың басты ерекшелігі болып үкіметтің парламент негізінде құрылуы мен оның парламент алдындағы жауапкершілігі табылады . Ол үкіметке қатыстыбірқатар қызметтер атқарады : оны қалыптастырады жəне қолдайды ; заңдар шығарады ; мемлекеттік бюджетті бекітеді ; үкіметке бақылау жасайды жəне қажетті жағдайда оған сенімсіздік білдіре алады . Республикалық басқарудың екінші бір кең таралған түрі болып президеттік республика табылады . Президент парламентке тəуелсіз халық арқылы немесе сайлаушылар коллегиясы арқылы сайланады жəне бір уақытта мемлекеттің де , үкіметтің де басшысы болады . Ол ішкі жəне сыртқы саясатқа жетекшілік етеді , жоғарғы бас қолбасшы болып табылады . Парламент үкіметке сенімсіздік вотумын шығара алмайды , президенттің парламентті таратуға құқы жоқ . Республиканың бір түрі - аралас республика . Ол Австрияда , Ирландияда , Португалияда , Польшада , Финляндияда , Францияда орын алған . Басқарудың осы түрінде мықты президенттік билік парламенттің үкіметтің əрекетін тиімді бақылауымен сəйкес келеді . Оған тəн басты сипат - үкіметтің қос жауапкершілігі : президент алдындағы жəне парламент алдындағы . Аралас республиканың ( жартылай президенттік ) классикалық үлгісі болып Франция табылады . Онда президент пен парламент бір біріне тəуелсіз сайлана береді . Парламент президентті орнынан ала алмайды , президент кезектен тыс парламенттік сайлауды жариялаудың міндетті шарттарымен парламентті таратуға құқылы . Президент мемлекет басшысы жəне жоғарғы бас қолбасшы болып табылады , елдің халықаралық аренадағы өкілі болады жəне парламент шешіміне кейінге қалдыру ветосы құқығына ие . Мемлекеттер əкімшіліктік-территориялық жағынан былайша жіктеледі : унитарлы мемлекет , федерация , конфедерация . Унитарлы мемлекет дегеніміз өзіндік жеке биліктік құрылымдары бар əкімшіліктік-территориялық бірліктерден тұратын бірегей , бөлінбейтін территориясы бар мемлекет . Унитарлы мемлекетке жергілікті билік органдарының орталыққа қатаң бағынуы , күшті орталық вертикаль тəн , оның дисперссиясы жоққа тəн . Барлық мемлекеттік , сонымен қатар соттық органдар бірегей құқықтық нормалар негізінде əрекет етеді . Федеративті мемлекет - өзіндік заң шығару , атқару жəне сот органдары , конституциясы бар мемлекеттердің тұрақты одағы . Федерация шеңберінде мемлекеттік суверенитеттің субъектілері болып ірі территориялық түзілулер ( штаттар , жерлер , кантондар ) , сонымен қатар тең құқылы азаматтардан тұратын барлық халық табылады . Унитарлы мемлекетте тек бір ғана субъект - халық бар . Федеративті мемлекеттік құрылымға жергілікті территориялық түзілімдердің өзіндік билік құрылымдарымен белгілі бір дəрежедегі жекелік тəн . Мемлекеттік құрылымның федералды қағидасы этникалық , тарихи-мəдени , діни , лингвистикалық жəне басқа да ерекшеліктері бар қауымдастықтардың еркін бірлігі мен тең құқылы өзара əрекетін қамтамасыз етеді . Конфедеративті мемлекетке жергілікті мемлекеттік - территориялық түзілімдер мен олардың билік органдарының еркіндігінің жоғары деңгейі тəн . Конфедерация мүшелері толығымен мемлекеттік егемендікті сақтайды жəне одақ құзырына тек ең алдымен қорғаныс саласына , сыртқы саясат пен ақша жүйесіне қатысты мəселелердің шектеулі санын ғана шешуді береді . Ғалымдардың пікірінше , мемлекеттік құрылымның бұл түрі тұрақты емес жəне əдетте не федерацияға айналады , немесе тарайды . Мемлекеттердің эволюциясы тенденциялары . Мемлекеттердің дамуының заманауи парадигмалары белгілі бір тенденцияларға тəуелді , бұл қазіргі заманғы жаһандық мəселелердің көрінісі болып табылады . Бəрінен бұрын , кейбір саясаттанушылардың ойынша , заманауи демократиялық мемлекеттер экологиялық кезеңге кіреді . Оған бірінші кезекке экологиялық қауіпсіздікті жəне тұлғаның экзистенциалдық құқықтарын қамтамасыз ету , бүкіл адамзаттың аман қалуы мəселелерін қою тəн . Жаңа жағдайларда мемлекет азаматтық қоғаммен одақтаса отырып , ядролық жəне экологиялық катастрофалардың алдын алуы , аштықтан , эпидемиядан жəне жапа шегіп отырған əлемдік аймақтарды материалдық-экономикалық , қаржылай , мəдени көмекпен қамтамасыз етулері тиіс . Жоғарыда аталғандармен қатар дəстүрлі түрде заманауи мемлекеттердің дамуындағы екі басты тенденцияларды атап көрсетеді . Біріншісі - деэтатистік . Бұл тенденцияның мəні азаматтық қоғамның белсендірілуінде , мемлекетке бақылау жасауда , өзін өзі басқаруды бастаудың кеңеюінде . Екінші тенденция - этатистік . Оның көрінуінің негізгі бағыттары - мемлекеттің рөлін арттыру . Заманауи мемлекет белсенді түрде экономикалық , əлеуметтік , ақпараттық процестерге араласады , салықтардың , инвестициялық , несиелік саясаттың көмегімен өндірістің дамуына түрткі болады . 