Саяси коммуникацияда билік концептісінің айналасына « президент » , « үкімет » , « оппозиция » , « халық » лексамалары жинақталатыны белгілі . Концептілердің семантикалық табиғаты , құрылымы саяси дискурстағы жағдаяттарды айқындайды . Ол жағдаяттар концептілерді « өзім » және « өзге » топтарына жіктеуге мүмкіндік береді . Ғылыми зерттеулерде « Өзім » концептісі – оппозиция , « Өзге » – билік жақтастары деген ұғымды білдіреді » деп тұжырымдалған . Саяси дискурста оппозиция деп танылатын « өзім » бинарын зерттеушілер әр қырынан қарастырған . Лингвосаясаттануда « өзім-өзге » концептісі антилексикалық , яғни « дос-дұшпан » тізбегін құрай отырып , саяси әлемнің ерекшелігін , кез келген моральдық , экономикалық , этникалық немесе ішкі саяси қарама-қарсылықтарды белгілейді . Егер бұл жүйе саяси принциптиерге сәйкес келген жағдайда адамдар тобын шартты түрде « дос-дұшпанға » ажыратады . Саяси лингвистикада « өзім » концептісі оппозицияның билікке деген көзқарасы , бағалауы деп түсіндіріледі . Дегенмен баспасөз мәтінінен жинақталған деректерге қарап , бір ғана оппозицияны « өзім » деу көп жағдайларға сәйкес келе бермейді . Саяси әлемде оппозицияның , биліктегінің де өзіндік « мені » және « өзгені » бағалау пайымы біркелкі емес . Ендеше « өзім » концептісіне концептуалдық талдау жасап , ондағы концептілердің жасалу жолдарына тоқталайық . « Өзім » лексемасына тіл білімінің түсіндірме сөздігінде мынадай анықтама берілген : Өз қара басының ғана қамын көздейтiн , өз мүддесiн қоғам мүддесiнен жоғары санайтын . Бастық өзiмшiл болса коллективтiң соры ( Сағанаев ) . ауыс . Өр көкiрек , менмен , тәкаппар . Аудан басшысы өр көкiрек өзiмшiл жiгiт ( Досжанов ) . ӨЗІМШІЛДІК . Жеке басының мүддесiн көздеушiлiк , өз пайдасын ойлаушылық . Құрсын-ай , өзiмшiлдiк деген қандай жаман едi ( Салғарин ) . Өр көкiректiк , менмендiк , тәкаппарлық . Өзiмшiлдiк , мансапқорлық – қоғамға жат мiнез . ӨЗІМШІЛДЕУ . Өр көкiректеу , менмендеу , тәкаппарлау . Бәтес өзiмшiлдеу , өкпешiлдеу ( Мұқанов ) . Кез келген тіл элементтері белгілі бір деңгейдегі тұратыны секілді , « өзім » концептісінің де жасалу , берілу , сипатталу жүйесі , формалары бар . Өзім тізбегін құраушы элементтер газет тілінде заттанған сын есім , сан есім , есімше , етістіктер арқылы беріліп , бағалаушының адресантқа деген лебізін анықтайды . Мысалы , Әлем экономикасын қамтыған ауыр дағдарыстан да біздің еліміз осы Ата Заңның әділдігі , Елбасымыздың көрегенділігі мен даналығы арқасында өтіп келеді . Нұрсұлтан Әбішұлы бір елдің ғана қорғаушысы , жақтаушысы болып қана қойған жоқ . Қоғам белсенділері Ақжанат Жиенов , Естай Қарашев халықтың жоғын жоқтаймыз деп , қанша зардап шекті ? Сөйлемдердегі қорғаушы , жинақтаушысы деген лексемалар биліктегілердің « өзім » сипатын танытса , қоғам белсенділері оппозиция өкілдері іс-әрекетінің нәтижесі . Мәтін авторы құндылықтар межесін сақтай отырып , өзінің жақтастары туралы баяндағанда , оң , жағымды мәндегі бірліктерді молынан қолданады . Газет мәтініндегі концептілер мазмұны мәтін субьектісінің оқиғаға , құбылысқа , іс-әрекетке деген бағалаушылық , дәйектеушілік , эмоционалдылық категориясынан туындайды . Бұл ретте ғалымдар бағалауды қарым-қатынасқа тән публицистикалық универсалий қатарына жатқызады . Вольф субъектінің объектіге бағытталған бағалауыштық қатынас белгілерін эмотивтік , эмоционалдық , рационалдық , аффектілік деп бөліп көрсетеді . Эмоционалды бағалау субъектінің объектіден алған әсерінен туындайды да , әртүрлі эмотивтер ( одағайлар , көңіл күй одағайлары ) арқылы көрініс табады . Ал рационалды бағалау субъектінің назарына түскен объектіге жағымды , жағымсыз , орынды-орынсыз , қолайлы-қолайсыз , икемді - икемсіз деп сипаттай баға беруінен көрінеді . « Өзім » концептісі табиғатына негіз болатын бірліктер қабыса байланысқан тіркестерде көрініс табады . Мәселен , Бәрін жергілікті мердігерлер атқарды . Осындай баға жеткісіз еңбек сіңірген Нұрсұлтан Әбішұлы тәжірибелі капитан тәрізді өзінің кемесін жарқын мақсатқа , бейбітшілікке , тұрақтылық пен өркендеуге қарай бастай беруі тиіс деп есептеймін . Нұрсұлтан Назарбаев – Ұлы Даланың ұлы реформаторларының теңдессіз рухани мұрагері . Тәуелсіз мемлекеттің негізін қалаған , аумалы-төкпелі кезеңде Президент Нұрсұлтан Назарбаев – аса көрнекті реформатор және әлемдік ауқымдағы ірі саясаткер ретінде бүкіл әлемге танымал болды . Жергілікті мердігерлер , тәжірибелі капитан , ухани мұрагер , көрнекті реформатор концепті мазмұнын ашудағы негізгі сөз тіркестері автордың саяси тұлғаның қасиетін көрсетудегі лингвистикалық тәсілі және оқырманның , автордың бағалау категориясы . Бағалау категориясы түрлі жағдайда жүзеге асады . Медиалингвист Есенова субъекті тарапынан берілетін имплицитті түрде бағалаудың үш түрін дәйектеген . Олар : Газет мәтінінде баяндалып отырған оқиғаға субъектінің қатысы жоқтығын көрсету мақсатында ол , олар есімдіктері қолданылады ( санайды , қарастырады ) . Мысалы , Қазақстан ұлттық және рухани лидер бар . Ол – Нұрсұлтан Әбішұлы Назарбаев . Газет материалына арқау болған оқиғаға субъектінің мүлдем қатыссыздығын көрсету үшін жақсыз конструкциялар қолданылады ( өкінішке орай , шын мәнінде , солай деп тану керек ) . Мысалы , Оның мәртебелі ауыр жүгін Ғалымжан тектес арлы азаматтар ғана көтере алса керек . Бағалауды жүргізіп отырған субъектіні тасада қалдырып , тек бағаның өзін беруді мақсат еткенде ырықсыз етіс формасының қатысуымен жасалған конструкциялар қолданылады ( жасалады , назардан тыс қалдырылады , іс-әрекет тоқтатылады . Мысалы , Билік құрамында жүріп құлтемірше бас шұлғудан жалыққан Жармахан Тұяқбай , Әміржан Қосанов , Болат Әбілов сынды қайраткерлер кәріне мінгенде шенеуніктер былай тұрсын , Елбасының өзін есін шығаратын сындарды айтып салады . Біз концепт деп танитын тілдік тізбектер , олардың семантикалық қабаты түрлі форамада көрініс табады . Тіл біліміндегі көпшілікке белгілі форма – тілдік перифразалар . Перифраз дегеніміз – затқа , ұғымға анықтама , түсінік беру емес , оған ат , атау беру ( номинация ) . Ат бергенде жай ғана ат емес , бейнелі атау ; заттың , құбылыстың басты белгісін немесе оған тән ерекше қасиетін суреттеп , бейнелеп беретін тіркесті атау ( сөз орамы немесе тұрақты сөз тіркесі ) . Осы анықтаманың негізінде ғалымдар қоғам тақырыбына қатысты тілдік перифразаларды лексика-семантикалық топтарға бөледі : ел , мемлекет , республика , жер , су , құрылық , қала , уақыт , мезгіл , тарихи оқиғалар . Баспасөз мәтінінен жинақталған материалдарда « президент » , « билік » , « оппозиция » концептілердің табиғатын аша түсетін тілдік перифразаларды кездестіреміз . Мысалы , Нұрсұлтан – ел тірегі , ел намысы . Нұрсұлтан Әбішұлы шын мәнісінде ұлттың Көшбасшысы , елдің үмітін ақтаған , арманын алға апарған қайраткер . Алтынбек – қазақ тарихында алтын әріппен жазылып қалған тұлға . Ел тірегі , ел намысы , қайраткер , алтын әріппен жазылып қалған тұлға тілдік перифразалары танымдық мағыналардың ұйымдастырылуын қамтамасыз етеді . Автор саяси тұлғалардың қасиетін бейнелеуде тіркесті атауларды тиімді пайдаланып тұр . Алғашқы сөйлемдегі сөз тіркестері билік тобындағы « өзім » болса , екіншісі қарсыластардың өзіндік « мені » . Бұл тұста ақпаратты беруші автор саяси жағдайды уақыт мерзіміне сәйкестендірген . Ел тірегі , ел намысы деген ойды жеткізуші сөйлем осы шақ формасында берілуі , іс-әрекеттің әлі күнге жаслғасып келе жатқанын білдірсе , екінші сөйлемдегі әрекет өткен шақ формасында қолданылып , саяси қоғамда өзіндік із қалдырған , өмірден озған тұлғаның сапалық қасиеті , оның келешектегілер үшін үлгі болатынын баядап тұр . Оқиғаның өтуіне байланысты икемделетін сөйлемдер журналист тарапынан орынды қолданылған . Саяси таным құрылымын аудиторияға бейнелі жеткізуде қолданылатын ең ұтымды тәсілдердің бірі – метафора . Когнитивтік феномен ретінде танылған метафораның аталымжасалуындағы маңызы туралы Қасым : « Метафора аталым тұрғысынан бейнелілік қасиетінен өтіп тек ұғымға атау беру қызметіне көшеді » – деп тұжырымдайды . Ал Сыбанбаева « Қазақ тіліндегі концептуалдық метафораның қызметі » деген зерттеу еңбегінде : Танымдағы әрбір жаңалық тілдің қорын кеңейтіп , оның қорына жаңа метафораларды қосады . Тіл өзінің даму жолында әрдайым үнемді және нәтижелі тәсіл – метафоралану арқылы дамиды – дей келе , Адамның ақыл-ойы салыстыруға келе бермейтін семантикалық концептілерді ( ұғымдарды ) салыстырудың нәтижесінде метафора туындайды . Сондықтан метафораның жасалу механизмін зерттеу – адамның ойлау процесін зерттеу деген сөз – деп , ой түйеді . Визуалды ақпарат әлеміндегі саяси метафоралар жоғарыдағы дәйектемелерге сәйкес беріледі . Оны баспасөз материалдарындағы мысалдардан анық байқай аламыз . Мысалы , Біздің Елбасымыз – адамзаттың Тәурат заманынан көкірегінде аялап келе жатқан сол асыл арманын жүзеге асыруды бастаған адам . Семсерден соқа соққан саясаткер . Нұрсұлтан Әбішұлы – Ұлт көшбасшысы . Көріпкелі . Ұлт намысының қамшыгері . Назарбаев – адамзат тарихын терең білетін , замана ағымын жіті ойлайтын , әлемнің озық тәжірибесін ұтымды пайдаланып , ата-бабадан қалған асыл өнегені әдемі ұштастырып келе жатқан стратег , тәуелсіздік заманының бірнеше ұрпағын өсіріп келе жатқан тәлімгер деген сөздері еріксіз ойға оралады . Демек , Қазақстандағы демократияның беломыртқасы – қазақтілділер . Әзірге « Ұлы дала » қозғалысының алдына түсіп « Қырандар » қырағылық танытты . « Өзім » концептісін тізбектейтін лингвистикалық белгілердің бірі – фразеологизмдік тіркестер . Фразеологизмдер оқиғаны , саяси құбылысты , тұлғаны бейнелеп жеткізудегі ең ұтымды тәсіл . Сондай-ақ мәтінге эмоционалдық реңк тудыратын , халық тілінде дүние танумен қалыптасқан негізгі тілдік белгілер . Еркін тіркесті сөз оралымдарына нақты материалдар арқылы көз жеткізелік . Мысалы , Сол дәйектерді тағы бір жаңғыртып өтсек , жаңа Қазақстанның жаңа тарихындағы жасампаз тұлға жарқырап шыға келді . Ол – біздің жоспарларымыздың іске асуының , мемлекетіміздің нығаюының , тұрақтылығының , бейбіт өміріміздің , отбасымыздың бейбітшілігінің кепілі , еліміздің дамуының басты идеялық демеушісі . ЕХРО – 2017 көрмесін Қазақстанда өткізу туралы шешім – бұл тарихи оқиға , Елбасының әлемдік тұлға екендігінің тағы бір айшықты дәлелі . Өзі кетсе де артында алтындай сөзі , халқы үшін жасаған еңбегі қалды . Алтыекең – біздің рухани темірқазығымыз . Жасампаз тұлға , идеялық демеуші , рухани темірқазық сынды фразалар автор тілдегі дайын сөз тіркестері қабатынан алып , өз мақсатына жеткен . Сонымен бірге тұрақты сөз тіркестері де жиі көрініс тапқан . Өзіңіз бас-көз болып тәрбиелеген , ел десе , жер десе басын бәйгеге тігетін мемлекетшіл тұлғалар , шәкірттеріңіз бар . Өйткені үкіметті , Назарбаевты мақтайтын жазушылар үшін жыл – жұмақ , ел саясатындағы әсіре бояуға жаны төзбейтін тәуелсіз ойлы азаматтар үшін қай жылдың да әуре-сарсаңы мол болатыны – қалыпты жағдай . Ал біз оны іске асыра алдық , себебі біздің көшбасшымыз – алысты болжай білетін данышпан . Қоғам дамуындағы өзгерістер тілге әсер ететітні дәлелденген аксиома . Әрбір сөз өз кезегінде актив қолданыста немесе керісінше болатыны белгілі . Мәтіндегі ақпараттың әсерлілігі , бейнелігігі ондағы сөз қолдану тәсілдерімен тікелей байланысты . Кез келген ақпараттық мәтіннің энергетикалық сипаты сөз ойнату , логоэпистемалар , антонимдік конструкциялар интенсификаторлардың қасуымен ерекшеленді . Логоэпистемалар реципиентке бұрыннан таныс мәтіндерден алынып , өзгеріссіз немесе трансформацияланған дәйексөздер мәтінде белгілі бір астарлы мән тудырып , онда баяндалатын оқиғаға қандай да бір баға береді Әсіресе , әдеби шығармалардан алынған логоэпистемалар қазіргі қазақ газеттерінде жиі қолданады деуге болады . Мысалы , Қабдеш , « қайда барасың » ? Астарлы мәндегі логоэпистемалар көбіне тырнақшада беріліп , оқырманның назарын , пайымын жасырын астарға мән беруге бағдар береді . Жоғарыда келтіріген мысал көркем әдебиеттегі « Керей , қайда барасың » деген толғаумен сәйкестендіріліп , трансформацияланған . Оқырманға бұрыннан таныс ұғымдардың күтпеген жерден өзгеріп кетуі , газет мәтінінің қабылдану қарқындылығын күшейте түседі . Қазіргі таңда газет мәтінінде « өзім » концептісін танытатын саяси клишелерден бағамдауымызға болады . Саяси клише — мәтінде саяси құбылысты , оқиғаны немесе саяси тұлғаны танудан , бағалаудан туындаған номинативті тіркестер . Саяси клише аз сөзге көп мағынаны үстейді , яғни ақпараттың қысқа да , нұсқа түрін береді . Саяси клишені ұғыну үшін мәтіндегі контекст мазмұнын бағамдау қажет . Кей тұста саяси клишелер контексте қолданулыуына байланысты түрлі мағыналық қабаттарға ие . « Өзім » концептісіндегі саяси клишелер көшбасшы , тұғыр , лидер сөздердің байланысы негізінде құралады . Мысалы , Тәуелсіздіктің тұғырын бекітіп , еліміздің даму жолын айқындап берген Ұлт көшбасшысы Нұрсұлтан Әбішұлы Назарбаевтың сарабдал саясатын бүкіл әлем мойындады . Шенеуніктердің қазіргі екпіні мен шабысына қарасақ , биылғы жылдың ең басты тақырыбы – « Тәуелсіздіктің тұғыры – Назарбаев » деген қағидаға тірелетін секілді . Ол Тәуелсіз Қазақстан мемлекетін құрушы , барлық қазақстандықтарды дініне , діліне , тіліне қарамастан бір тудың астына топтастыра білген нағыз ұлт лидері . Қазақстан ұлттық және рухани лидер бар . Ол – Нұрсұлтан Әбішұлы Назарбаев . Қазақстан Патриоттары партиясының серкесі , сенатор Ғани Қасымов та Алматыда жиі болып , осындағы көптеген іс-шараларға қатысып жүр . « Өзім » концептісін жинақтай келген мынадай қорытынды тұжырымдар жасуға болады : Газет мәтініндегі « өзім » саяси концептісі өзіндік « менді » бағалау негізінде қалыптасады және « өзгеге » қарама қарсы позицияны ұстанады ; Бүгінгі газет мәтіндеріндегі « өзім » концептісі түрлі тілдік тәсілдер арқылы беріліп , саяси ақпараттық әлемнің тілдік бейнесін анықтайды ; « Өзім » концептісі күрделі тілдік элемент болғандықтан , лексика-семантикалық белгісін бір ғана сөздің формасымен нақтылау қиын . Сондықтан оның семантикалық элемнеттері сөйлемде , мәтінде тұтас немесе жекелік күйде анықталады . « Өзім » тілдік бірлігін концептуализациялау белгілі бір тілдік ұстанымдарға сүйеніп жасалады , сондай-ақ , адамзат санасында бейнеленген , өңделген саяси ақпараттардың тілдік кешенді жасауда маңызды рол атқарады . 