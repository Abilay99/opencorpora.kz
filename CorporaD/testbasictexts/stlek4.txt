БИЛІК САЯСИ ФЕНОМЕН РЕТІНДЕ . Саясаттануда саяси билiк теориясы негiзгi орын алады . Ол саясатпен тығыз байланысты жəне саясаттың , саяси институттар мен барлық саясат əлемiнiң мəнiн түсiнiп-бiлуге мүмкiндiк бередi . Себебi , саясаттың негiзгi мəселесi - билiк , ал мазмұны - билiк үшiн күрес жəне билiктi жүргiзу . Шығыстың көрнектi ойшылы Ибн-Халдун ( 1332—1406 ) адамның басқа жан- жануарлардан ерекшелiгi - ол билiк үшiн күреседi деген екен . Ағылшынның ең iрi фəлсафашыларының бiрi , қоғам қайраткерi болған Бертран Рассел ( 1872-1970 ) физикада басты ұғым энергия болса , қоғамдық ғылымдарда негiзгi ұғым билiк болып табылады деп дұрыс айтқан . Ал Американың əйгiлi əлеуметтанушысы Талкотт Парсонс ( 1902-1979 ) экономикалық жүйеде ақша қандай орын алса , саяси жүйеде билiк те соншалықты орын алады деген . Билiк жөнiңде ғалымдар арасында əр түрлi анықтамалар мен тұжырымдамалар бар . Солардың негiзгiлерiне қысқаша тоқтала кетейiк . Теологиялық анықтама билiктi белгiлi бiр мақсатқа , белгiлеген нəтижеге , қорытындыға жету мүмкiндiгi деп түсiндiредi . Мысалы , ағылшын фəлсафашысы Гоббс ( 1588 - 1679 ) билiк болашақта игiлiкке жетудiң , құралы жəне өмiрдiң өзi өле-өлгенше билiк үшiн үздiксiз ұмтылыс деп жазды . Бихевиористiк анықтама бойынша билiк деп басқа адамдардың жүрiс- тұрысын , өзiн-өзi ұстауын өзгерту мүмкiндiгiне негiзделген iс-əрекеттiң ерекше түрi . Инсщументпалистiк анықтама билiктi белгiлi бiр кұралдарды , амалдарды ( зорлық-зомбылық , күштеу сияқты шараларды ) пайдалану , қолдану мумкiндiгi деп бiледi . Мəселен , Американың белгiлi саясаттанушысы Даль ( 1915 жылы туған ) билiк бiр адамға екiншi адамды өз еркiмен жасамайтын iс- əрекеттi жасауға мəжбүр ету мүмкiндiгiн бередi дейдi . Структуралисті анықтама билiктi басқарушы мен бағынушының арасындағы қатынастың ерекше түрi деп ұғады . Олар кейбiр адамдарды туғанынан , табиғатынан əмiршiл , басқарғысы келiп тұратын болады , ал басқалары көнбiс , көнгiш , басқа бiреу өз ырқын билеп , басқарып , жол көрсетiп тұрғанын ұнатады , қалайды дейдi . Солардың арасында , олардың ойынша , билiк қатынастары туады . Конфликтiлiк анықтама билiктi дау-жанжал жағдайында игiлiктi бөлудi реттейтiн мүмкiндiк , шиеленiстi шешудiң құралы деп түсiндiредi . Бiраз ғалымдар билiктi кең мағынасында басқаларға тигiзiлетiн жалпы ықпал ретiнде қарайды . Моррис , Гидденс сияқтылар , жоғарыдағы көзқараспен келiспей , билiктi бiреуге немесе бiрдеңеге тигiзетiн жай ғана ықпал , əсер емес , оларды өзгертуге бағытталған iс-əрекет дейдi . Америка саясаттанушылары Лассуэлл мен Каплан « Билiк жəне қоғам » деген кiтабында билiктi шешiм қабылдауға қатысу мүмкiндiгi ретiнде сипаттайды . Сонымен , бiз билiк туралы ғалымдардың арасында ортақ пiкiр , анықтама жоқ екенiн байқадық . Батыстың əлеуметтанушысы Мартин билiк махаббат сияқты , күнделiктi тiлiмiзде жиi пайдаланылады , iштей сезiледi , бiрақ сирек анықталады деп бекер айтпаған . Онын себебi , француздың саясаттанушысы Шевалье айтқандай , адамдарды билiктiң жалпы ұғымының айналасындағы айтыс-тартыстан гөрi нақтылы , шын мəнiндегi билiктiң өзi көбiрек ойландырған , мағынасын тартқан . Дегенмен , ғылым болғандықтан анықтама берiледi . Мысалы , « Философиялық энциклопедиялық сөздiкте » билiк туралы былай делiнген : « Сөздiң жалпы мағынасында билiк очеркiңдi жүзеге асыруға қабiлеттiлiк пен мүмкiндiк , адамдардың жүрiс-тұрысы , iс-əрекетiне қайсыбiр амал-əдiстер - бедел , құқық , күштеу арқылы шешушi ықпал жасау » . Бiздiңше , билік деп бiреудiң екiншiлерге əмiрiн жүргiзiп , олардың iс-əрекетi , қызметiне ықпал етуiн айтады . Билiк адамзат қоғамымен бiрге пайда болады жөне оның даму барысында бола бермек . Ол ең алдымен қоғамдық өндiрiстi ұйымдастыру үшiн керек . Онсыз барлық қатысушы адамдарды бiртұтас ерiкке бағындыру қиын . Билiк адамдар арасындағы қарым-қатынастарды , адамдар , қоғам жəне мемлекеттiк саяси институттар арасындағы қатынастарды реттеуге мiндеттi . Ол қоғамның тұтастығы мен бiрлiгiн қолдау үшiн керек . Алғашқы қауымдық қоғамда билiк қоғамдық сипатта болды . Ол кезде билiктi қауым бастығын сайлайтын ру мен тайпалардың барлық мүшелерi бiрiгiп iске асыратын . Əлеуметтiк бөлшектену өрiстеп , мемлекеттiң пайда болуына байланысты ру басшыларының адамгершiлiк беделi төмендеп , оның орнына ақсүйектер билiгiнiң беделi ұлғайды . Билiктiң аппараты дүниеге келдi , адамдарды еркiнен тыс , ықтиярсыз еркiне көндiрген мекемелер пайда болды . Олар мемлекет ретiнде қоғамнан дараланып , оқшауланып , оның үстiнен қарайтын органға айналды . Құлдық қоғамда саясат , саяси билiк пайда болды . Сондықтан саяси билiктiң пайда болуын қазiргi саясаттануда мемлекеттiң пайда болуымен байланыстырады . Əдетте , « билiк » деген сөз əр түрлi мағынада қолданылады . Оны ықпал ету бағытына , объектiсiне байланысты былай етiп бөледi : ата-аналар билiгi , мемлекеттiк , экономикалық , саяси , əлеуметтiк , құқықтық , əскери , рухани билiк жəне Бiрақ билiктiң толық мағынасы мемлекеттiк-саяси салада ғана айқындалады . Сондықтан саяси билiк билiктiң ең басты түрiне жатады . Билiктiң басқа түрлерiмен салыстарғанда саяси билiктiң мынадай ерекшелiктерi бар : оның өктемдiк сипаты ( ол басқа билiктерден жоғары тұрады , оның шешiмдерiн қалғандары орындайды ) , оның бүкiл қоғамның атынан билiк жүргiзуi , басқарумен кəсiби айналысатын адамдардың ерекше тобының болуы , оның көпшiлiк адамдардың мүддесiн қорғауы , басқа мекемелерге қарағанда билiк органдарының тəуелсiздiгi , қоғам өмiрiнiң жұмыс тəртiбiн белгiлеуде жеке-дара құқығы , мемлекет шеңберiнде ашық күш қолдана алуы жəне Саяси билiк бар жерде теңсiздiк бар . Мұнда бiреулер билiк етуге құқықты да , екiншiлерi оларға бағынуға мiндеттi . Бұл теңсiздiк неден туады ? Ол үшiн саяси билiктiң қарамағында теңсiздiктi қамтамасыз ететiн əдiс-құралдары бар . Оған жататындар : 	Экономикалық қор . Қандай саяси билiк болмасын оған қаржы-қаражат керек . Мысалы , сайлау науқанын өткiзу үшiн ондаған миллион ақша жұмсалады . Мемлекет тарапынан бөлiнген қаражат жетiспегендiктен шет елдерде үмiткерлер жеке бай адамдардың , бiрлестiктердiң көмегiне сүйенедi . Билеушi аппаратты ұстау үшiн қаншама қаржы кетедi . Оның үстiне , əдетте , билiк басына келген топ өзiнiң экономикалық бағдарламасымен келедi . Мысалы , АҚШ-тың көрнектi президенттерi : Рузвельт « Жаңа бағыт » , Кеннеди « Жаңа шеп » , Джонсон « Кедейлiкке қарсы соғыс » жəне бағдарламаларды алға тартқан . Оларды жүзеге асыруға қыруар ақша iздестiруге тура келедi . Экономикалық қорға қоғамдық өндiрiс пен тұтынуға керек басқа да материалдық құндылықтар , құнарлы , шұрайлы жерлер , пайдалы қазба байлықтары жəне кiредi . 	Əлеуметтiк əдiс-құралдар . Үстемдiк етiп отырған билiк өзiн қолдайтын , оның одан əрi өмiр сүруiне мүдделi адамдар iздейдi . Ондай рөлдi ең алдымен оның мəртебелi , абыройлы , жалақысы мол қызметтердi атқаратын , көптегенжеңiлдiктермен пайдаланатын қызметкерлерi орындайды . Қазiргi Батыс елдерiнде үстемдiк етiп отырған саяси билiктi сақтауға халықтың көпшiлiгi мүдделi . Себебi , оларда орта деңгейде тұратын адамдар көп , саяси билiк басына келгендер соларға арқа сүйейдi , көпшiлiктi мұқтаждық жағдайға жiбермейдi , елдерiнде əлеуметтiк əдiлеттiлiк , халықты сақтандыру кең дамыған . Мысалы , зейнеткер жұмыс iстеп жүргенде алған жалақысының 90%- ға дейiнгiсiн ала алады , неше түрлi қайырымдылық қорлары жұмыс iстейдi жəне 	Күш жұмсау құралдары . Олар мемлекеттi қорғайды , iшкi тəртiптi сақтайды , саяси билiктi құлатуға əрекет жасаушыларға мүмкiндiк бермейдi . Оған жататындар : əскер , полиция , қауiпсiздiк органдары , сот , прокуратура жəне Тарихи тəжiрибеге сүйенсек , саяси билiк оларды өз мақсаттарына əсiресе экономикалық жəне саяси дағдарыстар кезiнде жиi пайдаланады . Оның арнайы дайындалған адамдары болады . 	Ақпарат құралдары . Қоғамдық пiкiр тудырып , саяси өмiрге ықпал ету жағынан оны төртiншi билiк деп те атайды . Кейбiр саяси қайраткерлер кiм теледидарды бақыласа , сол бүкiл елдi бақылай алады деп санайды . Шынында да , олардың мүмкiншiлiктерi мол . Əсiресе , əрбiр үйде радио , теледидар бар кезде адамдар өз елдерiндегi жағдайды ғана емес , дүниежүзiнде не болып , не қойып жатқанын көрiп-бiлiп отырады . Ақпарат құралдарының маңызы шын мəнiнде сөз , баспасөз бостандығы берiлген , оппозициялық партиялар бар елдерде арта түседi . 	Ақпарат құралдарымен қатар билiктi жүргiзуде информациялық қордың да маңызы зор . Бiлiм мен ғылыми мағлұматты алу , оларды тарату бүгiнгi танда алдыңғы қатарлы орындарға шығуда . Кейбiр ғалымдардың ( жапондықтардың ) айтуынша , информация кiмнiң қолында болса , XXI ғасырда билiк соның қолында болады дейдi . Саяси билiк əлеуметтiк институттар арқылы жұмыс iстейдi . Ол ұйымдар , мекемелер , техникалық , информациялық , адамдық жəйттар , қоғамдық қатынастарды ұйымдастыру мен реттеудi қамтамасыз ететiн ережелер арқылы iске асады . Билiктiң қайнар көзi , бастауына бедел , күш , байлық , заң , адамның қоғамдағы алатын орны , ұйым , мүдде , бiлiм жəне хабарлама мəлiметтер ( информация ) жатады . Билiктi жүзеге асырғанда құқық , бедел , сендiру , əдет-ғұрып , дəстүр , амал- айла , қулық , күштеу , зорлау , ерiксiз көндiру сияқты əдiс-амалдар пайдаланылады . Оны жүзеге асырудың түрлерiне үстемдiк жүргiзу , басшылық ету , үйлестiру , ұйымдастыру , бақылау жатады . Саяси билiктiң өзiндiк қызметтерi болады . Оған жататындар : қоғамның саяси жүйесiн қалыптастыру ; оның саяси өмiрiн ұйымдастыру ( ол мемлекет пен қоғам , таптар мен топтар , ассоциациялар , саяси институттар , мемлекеттiк басқару органдары мен аппараттары , партиялар , азаматтар жəне арасындағы қатынастарды қамтиды ) ; əр түрлi деңгейдегi қоғам мен мемлекеттiң iстерiн басқару ; үкiмет органдары , саяси емес процестерге басшылық жасау ; саяси жəне басқа қатынастарды бақылау жəне түптеп келгенде , белгiлi бiр қоғамға сəйкес басқарудың түрiн , саяси тəртiптi жəне мемлекеттiк құрылысты ( монархиялық , республикалық ) , ашық не жабық ( басқа мемлекеттерден оқшауланып , қоршауланып алған , автаркиялық ) қоғамды құру , қоғамдық тəртiп пен тұрақтылықты қолдау ; даудамай , шиеленiстердi ашып , оларға шек қою жəне дер кезiнде шешу ; қоғамдық келiсiмге , мəмiлеге келу жəне Қоғамда билiк өзара тығыз байланыстағы 3 деңгейде ұйымдастырылып , жұмыс iстейдi : 1 ) жоғары орталық саяси институттар , мемлекеттiк мекемелер мен ұйымдар , саяси партиялар мен қоғамдық ұйымдарды басқару органдары кiретiн өте iрi деңгей ; 2 ) орта буынды аппараттар мен мекемелердi қамтитын жəне аймақтық , облыстық , аудандық шеңбердегi жергiлiктi əкiмшiлiк билiк ( əртүрлi мекемелер , агенттiктер , комиссиялар , кеңестер , префектуралар жəне мекемелер ) кiретiн орта деңгей ; 3 ) адамдар , кiшiгiрiм топтар , ұйымдар , одақтар , өндiрiс жөне басқа ұжымдар арасындағы қоғамдық қатынастардың негiзi , арқауы болып табылатын , саяси жəне қоғамдық өзiн-өзi басқару өрiсiн құрайтын кiшi деңгей . Билiк мəселесiн қарастырғанда саяси билiктiң « субъектiсi » жəне « иелiк етушi » деген ұғымдарға назар аударуға тура келедi . Субъект деп iс-əрекеттi жасаушы , объекттi өзгертушi жеке адам , əлеуметтiк топ , тап , партия , мемлекеттi айтады . Саяси билiктi жүзеге асыру үшiн арнайы ұйымдар мен мекемелер құрылып , субъект оларға кепiлдiк бередi . Олар билiктi қолданушы , қорғаушы , « иелiк етушi » болып есептеледi . Басқа сөзбен айтқанда , субъект билiктi « иелiк етушiлер » арқылы жүргiзедi . Сондықтан мұны түсiнбейтiн адамдар билiкке « иелiк етушiлердi » билiктiң өзiмен шатастырады немесе « иелiк етушiлердi » билiк субъектiсiнен тəуелсiз деп санайды . Мысалы , мұндай адамдар кез келген шенеунiктi , ұйым немесе мекеменiң , саяси , əкiмшiлiк , шаруашылық бастықтарын билiк иесi деп ұғады . Олардың iс-əрекеттерi туралы шағым арыз беруге болмайтын сияқты көрiнедi . Мұндай түсiнiк субъектi енжарлыққа , керенаулыққа əкелiп соқтырады , билiктен шеттетiледi . Олар өз тағдырын белсендi түрде өзi шешетiн мүмкiншiлiгiне сенiмi азаяды . Билiктiң субъектiсiне жеке адам немесе партиялар , ұйымдар жəне жатады дедiк . Бiрақ олар бəрi бiрдей билiк жүргiзе алмайды . Сондықтан мұндай құқық адамдардың , ұжымдардың , партиялардың , таптардың , топтардың белгiлi бiр бөлiгiне ғана берiледi . Бұдан келiп билiк етуге сенiм бiлдiру мəселесi туады . Демократиялық саяси жүйе ойдағыдай өз iсiн атқаруы үшiн , əдетте , мемлекеттiк билiктi заң шығарушы , атқарушы , сот билiгi етiп үш тармаққа бөледi . Оның негiзiн салушы ағылшын ойшылы Джон Локк ( 1632 - 1704 ) пен француз ғалымы Монтескье ( 1689 - 1753 ) болды . Заң шығарушы билiк ( парламент ) заң шығарумен , оны бекiту , өзгерту немесе жоюмен айналысады . Ол заң қабылдайды , салық салуды анықтайды , үкiметтi тағайындайды , бюджеттi бекiтедi , соғыс ашып жəне армияны қамтамасыз етедi , сауданы реттейдi , сотты ұйымдастырады , халықаралық келiсiм-шарттарды қабылдайды , саясаттың маңызды iшкi жəне сыртқы бағытын айқындайды . Оның жұмысына конституция атынан ерекше органдар ( конституциялық қадағалау , конституциялық сот ) бақылау жасайды . Атқарушы билiкке үкiмет пен əкiмшiлiк жатады . Оларды заң шығарушы өкiлдiк органдар қалыптастырады . Атқарушы билiк заң шығарушы билiктiң бақылауында болып , олардың алдында есеп бередi . Оның жұмысы заңға негiзделiп , заң шеңберiнде iс iстеуi керек . Сырттай қарағанда ол заң шығарушы билiкке тəуелдi . Бiрақ iс жүзiнде ол саяси жүйенiң маңызды бөлiгiне айналған жəне қоғамдық өмiрде зор рөл атқарады . Үкiмет саяси шешiмдер қабылдайды ( бiрақ олар конституция шеңберiнде болуы жəне заңға негiзделуi қерек ) . Ал əкiмшiлiк ол шешiмдердi жүзеге асырады . Соттық билiк адамдардың құқығын қорғайды , заңды бұрмалаушылықтан сақтайды , парламент не президент қабылдаған заңдардың , конституциялық жарғылардың сəйкестiгiн анықтайды . Оны халық немесе өкiлеттi мекемелер қалыптастырады . Ол заң шығарушы немесе атқарушы билiкке тəуелсiз . Өз жұмысында тек заңды ғана басшылыққа алады . Егер жоғарғы сот мемлекеттiк органның немесе қызмет адамының шешiмiн конституцияға қарсы десе , ол шешiм толығымен күшiн жояды . Соттың маңызды принциптерiне жариялылық , айыпкердiң өзiн қорғауға жəне сот үкiмiн бұздыру туралы шағым арыз беруге құқығы жатады . Бiраз елдерде соттың тəуелсiздiгiн жəне əдiлдiгiн қамтамасыз ету үшiн ант берген əдiл сот құрылады . Мұндай жағдайда сот процесiнде судьяларға тəуелсiз , арнаулы ант берген азаматтардан тұратын қазылар алқасы қатысады . Олар айыпкердiң кiнəсі жөнiнде шешiм қабылдайды . Соның негiзiнде судьялар үкiм шығарады . Қазiргi кезде билiктiң үш тармағы жөнiнде саясатшы ғалымдардың арасында əр түрлi көзқарастар бар . Олардың кейбiреуi билiк санын көбейткiсi келсе , екiншiлерi кемiткiсi келедi . Билiк санын көбейткiсi келгендер төртiншi билiк деп ақпарат құралдарын атайды . Олардың қазiргi кезде , өмiрдiң демократияланып жатқан дəуiрiнде алар орны зор . Əсiресе , сөз , баспасөз бостандығы шын мəнiнде берiлiп , радио мен теледидарды пайдалану мүмкiндiгi қамтамасыз етiлген елдерде азаматтардың өзiндiк санасының өсуiне , қоғамның iсiне белсендi араласуына , адамдардың басшылығы мен жауапкершiлiгiн тəрбиелеуде ақпарат құралдарының мүмкiншiлiгi ерекше . Ел басқарушы шенеунiктердiң қылмысты iстерiн қалт жiбермей əшкерелеп отырса ( сондықтан олардан қаймықса ) , халықтың мұңын мұндаса , шынында да , төртiншi билiк емей немене ? Бесiншi деп сайлаушылар билiгiн айтады . Мұнда сайлаушылардың еркi , талап-тiлектерiмен қатар кейбiр елдерде сайлаушылар соты да бар . Алтыншыға бақылау билiгiн жатқызады . Қайсыбiр елдерде қарамағында аппараты бар Бас бақылаушы да болады . Жетiншi саяси билiк дейдi . Мұнда билiктi жүргiзiп отырған басқарушы партия туралы сөз болып отыр . Кейбiреулер билiктiң ерекше түрi деп əскери билiктi атап жүр . Сонымен қатар , мемлекеттiк билiк санын қысқартқысы келетiндер де бар . Мысалы , француздың белгiлi саясаткерлерi Арон , Бюрдо жəне тағы басқалар мемлекетте екi-ақ билiк , атап айтқанда , заң шығарушы жəне оған бағынышты əкiмшiлiк билiк болады дейдi . Сот билiгiн жоққа шығармайды , бiрақ оны əкiмшiлiк билiкке қосады . Дегенмен , дүниежүзiнiң алдыңғы қатарлы елдерiнде үш тармақты билiк қалыптасқан . Мемлекеттi басқару ыңғайлы болу үшiн ол билiктер орталық ( жоғары ) жəне жергiлiктi билiк болып бөлiнедi . Билiктiң кейпiн , сырт бейнесiн , қоғамдағы рөлiн , жұмысын жəне болашағын бағалау үшiн оны жүйелеп , топтастырудың мəнi зор . Əр түрлi билiк өзара байланысты бiрқатар белгiлермен өзгешеленедi . Атап айтқанда : 1 ) институционалданған ( өзiнiң басқарушы жəне тəуелдi құрылым деңгейi бар əр түрлi мекемелер түрiнде ұйымдасқан , төмен шендiлердiң жоғары шендiлерге бағынышты болып , араларында билеу , бағыну қатынастары орнаған ) жəне институционалданбаған ( бейресми , басқарушы жəне атқарушы топтар анық , ашық көрсетiлмеген ) билiктiң түрi ( мəселен , саяси ассоциациялардағы билiк , бейресми топтарды жəне басқару ) ; 2 ) жұмыс iстеу саласына байланысты билiк саяси жəне саяси емес болып бөлiнедi . Мысалы , соңғысына экономикалық , ата-аналар , корпорациялар жəне билiгi жатады ; 3 ) құқықтық шегiне , құдiретiнiң мөлшерi мен саласьша қарай билiк мемлекеттiк , ассоциативтiк ( партиялық , топтық , жергiлiктi əкiмшiлiктiң жəне билiгi ) болып , сыртқы саясат қатынастарындағы , дүниежүзiлiкұйымдар мен одақтардың халықаралық билiгi болып жiктеледi ; 4 ) билiктiң субъектiсi бойынша парламенттiк , үкiметтiк , соттық , дербес ( монархиялық - корольдiк , патшалық жəне - президенттiк ) , ұжымдық ( партиялық , басқарушы топтардың алқалық , халықтық , таптық жəне билiгi ) болып топталады ; 5 ) қолданылатын əдiс , тəсiлiне қарай үстемдiк , озбырлық , басқатүрлердi ерiксiз көндiру , сендiру , ерiк , бедел жəне билiгi болып белiнедi ; 6 ) əлеуметтiк түрiне қарай феодалдық , буржуазиялық жəне билiгi болып жүйеленедi . Билiк саяси жəне мемлекеттiк болып екiге бөлiнедi . Бұл мəселенiң үлкен астары бар . Себебi , бұрынғы кеңестiк дəуiрде бұл ұғымдарды теңестiрiп , бiрыңғайлау саяси жүйенiң барлық құрылымын мемлекеттендiруiнiң тəсiлдемелiк негiзi болды . Саяси билiк таптық , топтық жеке адамның саясатта тұжырымдалған өз еркiн жүргiзу мүмкiндiгiн бiлдiредi . Ал мемлекеттiк билiкке барлық адамдарға мiндеттi зандарды шығаруға жеке-дара құқығы бар зандар мен ұйымдарды сақтау үшiн ерекше күштеу аппаратына сүйенетiн саяси билiктiң түрi жатады . Бұдан бiз саяси билiктiң мағынасының мемлекеттiк билiктен кең екендiгiн байқаймыз . Себебi , бiрiншiден , саяси билiк адамзат тарихының барлық кезеңдерiнде болған . Мысалы , алғашқы адамдық қауым кезiнде ақсақалдар кеңесiнiң , веченiң ( Ежелгi Русьтегi азаматтар жиналысының түрi ) , вече соттарының жəне билiгi болды . Екiншiден , саяси билiк тек мемлекеттiк ап- парат арқылы ғана емес , сонымен бiрге партиялар , кəсiподақтар , халықаралық ұйымдар ( БҰҰ , НАТО жəне ) сияқты саяси жүйенiң басқа элементтерi арқылы да билiгiн жүргiзедi . Үшiншiден , мемлекеттiк билiк , жоғарыда көрсетiлгенiндей , ерекше күштеу аппаратына сүйенедi жəне оның билiгiне қоғамның барлық мүшелерi тегiс бағынады . Мемлекеттiк билiк саяси билiктiң ең жоғары , ең толық , ең дамыған түрi , оның өзегi болып табылады . Мемлекеттiк билiктiң заңдылығы оның легитимдiгiнен бiлiнедi . Легитимдiк ( латын тiлiнде заңдылық , шындық деген мағынаны бiлдiредi ) дегенiмiз халықтың үстемдiк етiп отырган саяси билiктi мойындауы , оның заңдылығы мен шешiмдерiнрастауы . Демократиялық жағдайда мемлекеттiк билiк легитимдi болуы үшiн мынадай екi шарт қажет : 1 ) ол халықтың қалауы бойынша қалыптасуы жəне көпшiлiктiң еркiне қарай орындалуы керек . Яғни , мемлекеттiк билiктiң тура немесе жанама түрде белгiлi бiр мезгiлге халық сайлауы құрылуы жолымен оның жұмысын бақылап отыруға мүмкiндiк болуы тиiс ; 2 ) мемлекеттiк билiк конституциялық қағидаларға сəйкес жүзеге асырылуы керек . Немiстiң көрнектi ғалымы Макс Вебер билiк басына келудегi легитимдiктiң мiнсiз түрлерi ретiнде үш үлгiсiн көрсеттi . Ең бiрiншiсi - əдет- ғұрыптықлегитимдiк . Ол сонау ерте заманнан бастап халықтың санасына сiңген , əбден бойлары үйренiп , дұрыс деп тапқан салт-дəстүрлерге сүйендi . Сондықтан , мысалы , ( кейбiр елдерде қазiр де ) хан , сұлтан , патша , шах , əмiр жəне билiгiн халық дұрыс , заңды деп түсiндi . Билiк əкеден балаға мирас болып қалып келдi , оны жұрт атасалтымыз деп мойындап отырды . Екiншi түрiне харизматикалық легитимдiк жатады . Мұнда өзiнiң ерекше батырлығымен , адалдылығымен немесе басқа үлгiлi қабiлет , қасиеттерiмен көзге түскен адамды басшы етiп жариялап , соның соңынан ередi . Халық тек сол көсемге берiлiп , соған ғана сенедi . Мысалы , Мұхаммед Пайғамбар , Ганди , Аятолла Хомейни жəне Ол адамдар жеке басқа табыну дəрежесiне жеттi . Харизма деген сөздiң өзi де көсемге , мемлекеттiк басқарушының жеке басына табыну деген мағынаны бiлдiредi . Үшiншi түрiне Вебер ақыл-парасаттың , құқықтың легитимдiгiн жатқызады . Онда саяси билiк салт-дəстүрге немесе тарихи тұлғаға байланысты емес , қазiргi саяси құрылым орнатқан құқықтық ережелерге , тəртiптiң ақыл- ойға сыйымдылығына негiзделедi . Мұндай легитимдiлiк саяси билiктiң пайда болуы жəне өмiр сүруi демократиялық талаптарға сəйкес келе ме , жоқ па сонымен анықталады . Легитимдiктiң алдыңғы екi түрi құлдық жəне феодалдық қоғамдарға тəн болса , үшiншi түрi қазiргi дамыған елдерге тəн . Шығыс елдерiнiң саяси қайраткерлерi билiктiң легитимдiлiгiне зор назар аударады . Себебi , халық қазiргi үстемдiк етiп тұрған саяси тəртiпке сенуi керек . Сонда ғана оны жұртшылық қолдайды жəне ол тиiмдi қызмет атқарады . Мемлекеттiк құқықтық тəртiптiң легитимдiгiнiң ең биiк дəрежесiне конституция жатады . 1995 жылғы 30 тамызда Республикалық референдумда қабылданған Қазақстан Республикасының жаңа Конституциясы саяси билiкке нақтылы легитимдiк бердi . Онда Қазақстан Республикасын демократиялық , зайырлы , құқықтық жəне əлеуметтiк мемлекет деп жариялады . Оның ең қымбат қазынасы - адам жəне адамның өмiрi , құқықтары мен бостандықтары . Қазақстан Республикасы - президенттiк басқару нысанындағы бiртұтас мемлекет . Мемлекеттiк билiктiң бiрден-бiр бастауы - халық . Республикада мемлекеттiк билiк бiртұтас , ол Конституция мен зандар негiзiнде заң шығарушы , атқарушы жəне сот тармақтарына бөлiну , олардың тежемелiк əрi тепе-теңдiк жүйесiн пайдалану арқылы , өзара iс-қимыл жасау принципiне сəйкес жүзеге асырылады . Республика Президентi мемлекет басшысы , оның ең жоғары лауазымды тұлғасы болып табылады . Ол - халық пен мемлекеттiк билiк бiрлiгiнiң , Конституцияның мызғымастығының , адам жəне азамат құқықтары мен бостандықтарының рəмiзi əрi кепiлi . Парламент - заң шығару функциясын жүзеге асыратын республиканың ең жоғары өкiлдi органы . Сот билiгi азаматтардың құқықтарын , бостандықтары мен заңды мүдделерiн қорғауды жүзеге асыруға арналған . Конституциялық Кеңес республиканың бүкiл аумағында ҚР Конституциясы үстiнен қарауды қамтамасыз ететiн мемлекеттiк орган болып саналады . Саяси билiқ мəселесiн сөз еткенде оның принциптерiне тоқталмауға болмайды . Олар қоғамдық емiрдiң қолайлы , орнықты қалпын қамтамасыз ету үшiн қажет . Оған мыналар жатады : легитимдiк принципi ( яғни , билiк заңға , заң шығаруға сүйенгенде ғана өзiн сенiмдi , еркiн сезiне алады ) , қорғау принципi ( билiктi сан түрлi əдiстермен қолда ұстай бiлу жəне оны арттыра бiлу керек ) , ұтымдылық принципi ( билiк батымды , өтiмдi , ықпалды , табанды болғаны жөн , онсыз билiк билiк бола алмайды ) , сыр бермеу принципi ( билiк үшiн ең қауiптi нəрсешындықты уақытынан бұрын айтып қою ) . Қолдағы билiктi атқара да бiлу керек . Бұл оңай шаруа емес , тiптi ең қиыны десе де болады . Себебi , кемшiлiктiң көбi билiктi қолдану барысында жiберiледi . Билiктi атқару тетiгiне заң жүзiнде рұқсат етiлген əлеуметтiк iс- əрекеттер жатады . Оның да өзiндiк принциптерi бар . Оларға жататындар : iштей ерiксiздiк ( əмiршiнiң өз билiгi өзiнде бола бермейдi ) , сақтық ( саяси iс-əрекеттi алдын ала парасатты түрде дəлме-дəл есептеп алған дұрыс ) , қызметтестiк ( билiктiң мықтылығы бiрлесiп iс басқара бiлуде ) , шыдамдылық ( əмiршi төзiмдi , тiлектес , мейiрбанды болуға тиiс ) , ымыраға келушiлiк ( билiктiң қисыны жағдайға байланысты болуы мүмкiн ; сондықтан өкiм жүргiзушiге келiсiмге , ымыраға келуге , бiрлестiктерге , блоктарға енуге немесе олардан iргенi аулақ салуға тура келедi ) , жауапкершiлiк ( əмiршi шексiз билiкке қызықпай , жауапкершiлiгiн сезiнгенi абзал ) , ұлылық ( билiк жүргiзушi өзiнiң iшкi маңыздылығымен , ұлылығымен , айбындылығымен бағаланады ) , мəдениеттiлiк , табандылық , тұрақтылық , өзара сындылық жəне Билiк - дəйектiлiгiмен , iс-əрекетiнiң қисындылығымен қадiрлi . Керек кезiнде соңғы қорытынды сөздi айта бiлгеннiң де маңызы зор . Қоғамдық өмiрдi билiк арқылы реттеп , жөнге келтiрудiң бiрнеше түрi бар . Мысалы , бұрынғы Кеңес өкiметi кезiнде билiк түгелдей топтастырылған болатын . Əлеуметтiк бастамалар шығару , шешiмдер қабылдау жəне бəрi қатал орталықтанған едi . Бұл билiк қоғамның прогрестi дамуына жол бермейдi . Ал кейбiреулер билiктiң қай түрiне болмасын қарсы шығып , анархизмдi уағыздайды . Бұл жолдың да болашағы жоқ . Сондықтан алдыңғы қатарлы дамыған елдер билiктiң орталықтануы мен шоғырлануынан саналы түрде бас тартып , барлық адамдардың өкiмет шешiмдерiн қабылдауға , билiкке қатысуын қалайды . Содан да болар қоғамның қарқындап дамуына жағдай жасап , халықтың тыныс-тiршiлiгiне жайлы саналатын қазiргi өркениеттi елдер деп аталып жүрген мемлекеттердегi демократиялық республика , конституциялық монархия жəне сияқты билiктердiң түрлерi дұрыс деп саналуда . Билiктiң түрлерi . Билiктiң жүзеге асырылу тəсiлiне жəне құрылысына қарай : басқару түрi жəне мемлекеттiк құрылысы болып бөлiнедi . Басқару түрi жоғарғы өкiмет билiгi кiмнiң қолында екендiгiн керсетедi . Соған байланысты мемлекет монархиялық жəне республикалық болып екiге бөлiнедi . Монархия деп мемлекеттiң жоғарғы өкiмет билiгi жеке-дара , бiр билеушiнiң қолында болып , ол əкеден балаға мұра ретiнде қалатын түрiн айтады . Оны хан , патша , император , король деп атауы мүмкiн . ( Монарх мемлекет басшысы болған кезде оған сол елдiң король , император , ұлы герцог сияқты құрметтi атағы бiрге берiледi ) . Монархия өз кезегiнде абсолюттiк ( шексiз ) жəне конституциялық болып екiге бөлiнедi . Абсолюттiк монархия деп жоғарғы өкiмет билiгi бүтiндей , тұтас , формальды түрде де шектелместен бiр адамның ( монархтың ) қолында тұрған қоғамдық құрылысты айтады . Ертеде басқарудың мұндай түрi кең тараған , соның iшiнде Ресейде де ( Романовтар династиясы басқарған шақта ) болатын . Қазiргi дамыған елдердiң ешқайсысында басқарудың мұндай түрi жоқ . Конституциялық монархияда монархтың билiгi белгiлi дəрежеде заң шығаратын билiк парламентпен шектеледi . Басқарудың мұндай түрi алғаш рет Англияда пайда болды жəне қазiрдiң өзiнде ойдағыдай қызмет етуде . Қазiр конституциялық монархиялық құрылыс Бельгия , Голландия , Дания , Иордания , Испания , Норвегия , Непал , Люксембург , Морокко , Сауд Аравиясы , Швеция , Жапония жəне елдерде сақталған . Республика деп мемлекеттiк билiктiң барлық жоғары органдары белгiлi бiр уақытқа сайланатын немесе өкiлдiк мекемелер ( парламент ) арқылы қалыптасатын мемлекеттiк басқарудың түрiн айтады . Республика президенттiк , парламенттiк жəне аралас ( немесе жартылай президенттiк ) болып үшке бөлiнедi . Президенттiк басқаруда , əдетте , мемлекеттiң де , үкiметтiң де басшысы президент болып саналады . Оны парламент немесе халық сайлауы мүмкiн . Егер президенттi парламент немесе соның негiзiнде құрылған коллегия сайласа , оны « парламенттiк президент » дейдi . Ол - салтанатты өкiлдiгi бар символдық қайраткер . Конституция бойынша оған белгiлi бiр құқықтар берiледi . Бiрақ ол құқықтарды жүзеге асыру үшiн тиiстi құжатқа премьер-министр немесе министрлердiң бiреуiнiң қойылған қолы керек . Онсыз күшi болмайды . Басқа сөзбен айтқанда , ондай президенттiң билiгi шамалы болады . Мысалы , Үндiстанда , Италияда солай . Ал егер президенттi жалпыға бiрдей , тiкелей , құпия сайлау арқылы халық сайласа , ондай мемлекеттi президенттiк республика дейдi . Ондай президенттiң билiгi зор . Мысалы , АҚШ , Франция елдерде . Мұнда атқарушы билiк тiкелей парламентке бағынбайды . Президент үкiметтi өзi тағайындап , өзi басқарады . Мұндай билiк алғаш рет АҚШ-та орнады . Бұл елдiң басқаруы президенттiк демократияның iшiнде ең үлгiлiсiне жататындықтан оған толығырақ тоқталайық . АҚШ-та президент 4 жылға сайланады . Онда премьер-министр болмайды . Президент мемлекеттi де , үкiметтi де басқарады . Ол департаменттердiң ( министерстволардың аты ) басшыларын , министрлер кабинетiн жəне үкiметтi тағайындайды . Олар тек Президентке ғана есеп бередi . Оның қылмыскерге кешiрiм жасауға , марапаттауға , халықаралық келiссөздердi жүргiзуге құкығы бар . Атқарушы билiк шеңберiндегi шешiмдердiң бəрiн президент қабылдайды . Ол саясаттың iшкi жəне сыртқы басты бағыттарын айқындайды , тұрақтылықты бейнелейдi . Ал үкiмет бұл қезде күнделiктi iстермен , елдi басқару мəселелерiмен айналысады . Президенттiк билiк төрелiк ететiн əдiл қазы сияқты рөлдi атқарады . Мысалы , экономикалық бағыт қиыншылықтар тудырса , үкiмет алмасуы мүмкiн . Жаңа үкiмет басқа саясат жүргiзедi , ал мемлекеттiң бастығы баяғы орнында қала бередi . Бұдан бiз президенттiк басқарудың билiгi зор екенiн көремiз . Бiрақ бұл билiктiң де шегi бар . Ең алдымен президенттiң заң шығаруға өқiлеттiгi жоқ . Ол бюджеттi де шеше алмайды ( оны Конгресс шешедi ) . Парламент президенттiң қай тағайындауын болса да бұза алады ( оны « право вето » деп атайды ) . Конгресс президенттi орнынан ала алады ( оны « импичмент » дейдi ) . Мысалы , АҚШ-тың бұрынғы президентiнiң бiрi Никсон « уотергейт iсi » үшiн ( « Уотергейт » қонақ үйiнде орналасқан демократтардың штаб пəтерiне жасырын тыңдау құрылғысын қоймақ болғаны үшiн ) отставкаға кетуге мəжбүр болды . Егер президент конституцияны бұзса , не мемлекетке опасыздық жасаса , Конгресс оны жұмыстан босата алады . Бiрақ ол президенттiң саясатымен келiспесе , ол үшiн оны босата алмайды . Президенттiк республика Латын Америкасы елдерiнде кең тараған . Ондай билiк Ресейде , Қазақстан жəне ТМД елдерiнiң басқа республикаларында да орнауда . Парламенттiк тəртiпте елдiң жоғарғы басшысы парламентке бағынады . Онда заң шығарушы билiк те , атқарушы билiк те парламентке тəуелдi . Ол салықты белгiлейдi , бюджеттi бекiтедi , соттарды құрады , сауданы реттейдi , халықаралық келiсiм-шарттарды қабылдайды , соғыс аша алады , əскердi қамтамасыз етедi жəне Қазiргi қезде қөптеген елдердiң парламентi екi палатадан тұрады . Феодалдық мемлекеттерде ол елдiң өкiлдiгiн үйлестiруге мүмкiндiк бердi . АҚШ-та , Францияда оны үстемдiк етушi топтар заңгерлердi « шектен тыс демократияландыруға » жiбермеу үшiн парламент iшiнде қосымша тежеу факторы ретiнде пайдаланды . Төменгi палата жалпыға бiрдей тiкелей сайлау арқылы қалыптасады . Жоғарғы палатаның құрылуы əр түрлi болады . Мысалы , Англияда парламенттiң жоғарғы палатасына ( Лордтар палатасы ) мұрагерлiкпен өмiр бойы болатын сэрлер ( жоғарғы аристократтық атақ ) , ондай құқығы жоқ сэрлер жəне Англия шiркеуiнiң жоғарғы шендiлерi кiредi . АҚШ-та сенатқа ( Конгрестiң жоғарғы палатасы ) əр штаттан ( халық санына байланысты емес ) екi өкiлден сайланады . Германияда жоғарғы палатаның депутаттарын əр жердiң үкiметi тағайындайды . Көп елдерде белгiлi бiр дəрежедегi адамдарды парламентке сайламау заң жүзiнде ескерiлген . Əдетте , бұл ереже мемлекеттiк , қарулы күштер , сот қызметқерлерiне қолданылады . Сонымен қатар депутаттың тəуелсiздiгiн қамтамасыз ету , сыбайлас жемқорлықты өрбiтпеу үшiн парламент мүшелерiне олардың мерзiмi өткенше мемлекеттiк жəне жеке меншiк фирмаларда , компанияларда қызмет етуге тыйым салынады . Саясаткерлер мен заңгерлердiң қызмет бабындағы мəлiметтердi өздерiнiң жеқе басының бабына пайдалануларына рұқсат етiлмейдi . Парламент бiрпартиялық жəне екiпартиялық болуы мүмкiн . Бiрпартиялық парламент , əдетте , кiшкентай елдерде кездеседi . Мысалы , Финляндияда солай , iрi жəне дамыған елдерде екiпартиялық парламент болып келедi . Мысалы , АҚШ-та , Англияда , Германияда , Францияда жəне елдердегi сияқты . Парламенттiң мезгiл-мезгiл үкiметтен есеп берудi талап етуiне , ең маңызды саяси шараларды бекiтуге , үкiметке сенiм бiлдiрмеуге құқығы бар . Мұнда ең маңызды нəрсе - үкiметке сенiм бiлдiрiле ме , жоқ па , ол дауыс беру арқылы шешiледi . Сондықтан күрес дауысты көбiрек алудың айналасында болады . Мысалы , Германия , Ұлыбритания жəне елдерде демократиялық парламенттiк тəртiптiң өмiр сүруi олардың парламентте көпшiлiк дауыс алуынан . Егер сенiмсiздiк бiлдiрiлсе , кабинеттiң отставкаға кетуiне тура келедi . Əр елде парламенттi əр түрлi атайды . Мысалы , АҚШ , Филиппинде жəне Латын Америкасының қөптеген елдерiнде оны Конгресс , Польша мен Финляндияда - Сейм , Иран мен Турцияда - Мəжiлiс , Израильде - Кнессет , Швецияда - Рихсдаг , Францияда - ұлттық жиналыс дейдi . Республиканың үшiншi түрiне аралас ( оны жартылай президенттiк немесе президенттiк-парламенттiк деп атайды ) республика жатады . Мұнда президенттiк те , парламенттiк те түрлердiң белгiлерi кездеседi . Үкiметке екi жақты ( президенттiң алдында да жəне парламенттiң алдында да ) жауапкершiлiк жүктеледi . Республиканың классикалық ондай түрiне Франция жатады . Сонымен қатар , оған Австрия , Ирландия , Португалия , Польша , Финляндия жəне мемлекеттердi жатқызуға болады . Билiк басқару түрiмен қатар құрылысына қарай да ерекшеленедi . Мемлекет құрылысы орталық өкiмет пен жергiлiктi билiктiң мiндеттер өрiсiнiң арақатынасын бiлдiредi . Ол унитарлық , федеративтiк жəне конфедеративтiк болып үш түрге бөлiнедi . Унитарлық ( латынның бiртұтас , бiрiккен деген сөзiнен ) құрылыста саяси билiк бiр орталыққа бағынады , мемлекеттiң iшiнде өз алдына билік басқа құрылымға жол берiлмейдi . Оның жерi , конституциясы бiр болады . Мемлекеттiк билiктiң жоғары органдар жүйесi , азаматтығы ортақ . Мысалы , ондай мемлекеттерге Греция , Италия , Қазақстан , Польша , Финляндия , Франция , Ұлыбритания , Швеция жəне жатады . Федерациядеп белгiлi бiр саяси тəуелсiздiгi бар бiрнеше мемлекеттiк құрылымдардың , бiрiгiп одақтық жаңа бiр мемлекеттi құруын айтады . Федерация мен оған кiретiн субъектiлердiң мiндеттерiнiң арасындағы айырмашылықтар жалпымемлекеттiк конституциямен реттеледi . Əрбiр субъектiнiң өзiнiң жоғарғы билеу ( заң шығарушы , атқарушы , сот ) органдары болады . Бiрақ олар орталық институттарға бағынуы тиiс . Мысалы , мұндай федеративтiк мемлекеттерге Австралия , Австрия , АҚШ , Бельгия , Бразилия , Германия , Канада , Малайзия , Мексика , Нигерия , Ресей жəне жатады . Конфедерация деп өздерiнiң кейбiр амал-əрекеттерiн үйлестiрiп , белгiлi бiр мақсаттарды ( əскери , сыртқы саясаттағы жəне ) жүзеге асыру үшiн бiрлескен егемендi елдер одағын айтады . Онда жалпыодақтық азаматтық немесе ол одаққа кiрген мүшелердiң бəрiне мiндеттi заң шығарушы билiк болмайды . Оның алған шешiмдерi оған кiрген мүшелердiң бекiтуiнен өтуi керек . Конфедерация өмiрде сирек кездеседi . Мысалы , ол 1848 жылға дейiн Швейцарияда , 1778-1787 жылдарда Солтүстiк Америка штаттарында , 1981- 1989 жылдары Сенегамбияда болды . Қазiр конфедерацияға ұқсас құрылымды Еуропалық одақ құрмақ ойы бар . Адамдар ежелден-ақ белгiлi бiр нақты қауымдастықтар қамтуында өмiр сүрiп , еңбек етiп келедi , ал осы қауымдастықтардан адамзат қоғамы қалыптасады . Ал адамзат баласының тарихы мейлiнше бай , себебi бұл адамдардың ең алуан өмірi бiр-бiрiмен өзара қатынастағы түрлi тарихи қауымдастықтарының тарихы . Адамдардың ұлыстар , этникалық топтар , ұлттар сияқты əр түрлi қауымдастықтары шеңберiнде қоғамның даму заңдары өзiндiк сипатта көрiнiп , əрекет етедi . Сондықтан адамдар қауымдастықтары тарихи нысандарына катынасты проблеманың өзiнiң , олардың қоғам өмiрiндегi орны мен рөлiнiң даму сипаттарының , олардың арасындағы қатынастардың , яғни ұлттық қатынастардың саяси процестi түсiну үшiн елеулi маңызы бар . Қазақстан Республикасының Президенті Назарбаев Қазақстан халықтары Ассамблеясының бiрiншi сессиясында сөйлеген сөзiнде былай деп көрсеттi : Ұлтаралық қатынастар бiздiң бүгiнгi таңдағы зерттеулерiмiздiң өзектi проблемалары болады жəне болуға тиiс те . Қоғам бұл салада тек Қазақстанда ғана емес , бүкiл дүние жүзiнде өтiп жатқан процестердiң айқын да дəл сипатын бiлуге мейлiнше зəру болып отыр . Адамзат баласының өркениетi - бұл халықтар мен мемлекеттер пайда болып , көркейiп , сосын тарих сахнасынан кетiп жататын үздiксiз өрiстi құбылыс . Бұл процесс көбiне ғаламдық сипатта болады . Ұлттық қатынастарды жəне олармен байланысты ұлттық мəселенiң ерекшелiгi бұл қатынастардың субъектiсi əлеуметтiк-этникалық қауымдастықтар : этникалық жəне ұлттық топтар , ұлттар мен ұлыстар болып табылатындығынан көрiнедi . Соңғы кезде ғана əлеуметтiк фактор ретiнде этносқа көңiл бөлiне бастады . Этникалық қауымдастық дегенiмiз белгiлi бiр аумақта тарихи жағынан қалыптасқан түпкi тегi бiр адамдардың тұрақты жиынтыгы , оларосы сияқты кұрылымдардан ортақ белгiлермен ғана емес , бiршама тұрақты мəдени ( тiлдi қоса алғанда ) өзгешелiктермен , сондай-ақ өздерiнiң түбiнiң бiрлiгiн танып- бiлумен де ерекшеленедi . Этникалық қауымдастықтың өзi түгелдей немесе оның едəуiр бөлiгi əлеуметтiк организм , яғни саяси құрылым дейтiнге кiрген жағдайларда ( тайпа - алғашқы қауымдық құрылыста , мемлекет - таптық қоғамда ) ерекше « қоспа » құралым пайда болады . Мұндай құралымды анти- əлеуметтiк организм деп атау ұсынылған . Этникалық қауымдастықтарға оның негiзгi этникалық шағын бөлiктерiмен қатар субэтностар ( этностың өзiндiк бөлiгi ) жəне бiрнеше халықты қамтитын метаэтникалық қауымдастықтар да жатады . Этнос - көне термин . Ол белгiлi бiр дəрежеде ұлттық деген сөзге сəйкес келедi , яғни ұлт қай аумақта тұратындығына қарамастан бiр ұлтқа жататын адамдардың жиынтығы болып табылады . Сосын « ұлт » пен « ұлттық » деген ұғымдарды ажыратып алған жөн . Ұлттық - этникалық категория , ол этникалық жағынан ұлтты бiлдiредi , бiрақ ұлттың тек өзiн ғана бiлдiрмейдi . Ұлттық қасиетi жоқ ұлт болмайды , бола да алмайды . Ұлттықтың өзi бiр аттас ұлтқа жатады дегендi бiлдiрмейдi . Этностың бiрлiгi сол этносқа тəн мəдениеттiң , сана сезiмнiң , өзiндiк ерекшелiктiң ортақтығымен тығыз байланысты . Этностың өзiн этникалық тұрғыда толық тануы « бiз » - « олар » деген ұғымдарды мiндеттi түрде ажырата бiлуден көрiнедi . Батыс əдебиетiнде « этнос » ұғымы адамдардың шағын ғана тобына қолданылса , ал бiздiң ғылымымызда « этнос » ұғымы саны аз халықтарды ғана емес , сандаған миллиондық қауымдастықтарды да : орыстарды , қазақтарды , татарларды жəне бiлдiредi . Шашырай орналасқан кейбiр этникалық қауымдастықтарды ( еврейлер , гректер , ұйғырлар жəне ) көбiне « аз ұлттар » деп атайды . Сондай-ақ , негiзгi бөлiгi басқа елдерде , өздерiнiң этникалық аумағында тұратын халықтардың бөлiгi осылай аталады , олар өз халықтары тұрғысынан да , өздерi тұратын елдер халықтарының тұрғысынан да « аз ұлттар » болып табылады . Алайда , « аз ұлттар » терминiн кейде ұлттық теңсiздiк ұғымына саяды . Сондықтан ұғымда айқындық болу үшiн ұлттық немесе этникалық топтар терминдерi қолданылады . Республикалардың этноұлттық құрамының өзгеру бағыты бұрынғы КСРО аймағының бəрiнде бiрдей деңгейде дамыған жоқ . Мысалы , Қазақстанда қазақ емес халықтардың үлес салмағының артуы байқалды . Этностардың бiр бөлiгi ұлттық болып құралуға , аумақты бөлуге ұмтылады . Бұл жерде этнос ұлттық мысалға онда саяси , мəдени , экономикалық жəне психологиялық жағынан өзiн-өзi билеуге ұдайы кажеттiлiк туған жағдайда ғана ие болатынын атап айту керек . Ұлт - саяси , мемлекет болып ұйымдасқан халық , оның мəнi осында . Демек , мемлекеттендiрiлген этнос ұлт болып табылады . Ұлтқа анықтама берудегi мұндай көзқарас жекелеген халықтар мен елдердiң ұлттық өмiрiнде жүрiп жатқан процестерге қайшы келедi . Этникалық проблемаларды терең зерттеген белгiлi ғалым Гумилев əлеуметтiк-этникалық қауымдастык қоғамдық дамудың қажеттi нысаны ретiнде бiрқатар сатылардан : рулық- тайпалық қауымнан - ұлыс , ұлыстан - халык , халықтан - бiртұтас адамзат ретiнде қалыптасу кезеңдерiнен өтедi деп санайды . Қазiргi жағдайда əлеуметтiк-этникалық қауымдастықтың ең жоғары дамыған сатысы - ұлт . Қауымдастықтың адамға тəн тұңғыш нысаны алғашқы кауымдық сатының орнына келген , коғам дамуында зор роль атқарған рулық ұйым болып табылады . Ру - қандас туыс болып келетiн , яғни бiр атадан тараған адамдардың бiршама шағын тобы . Рулық құрылыстың соңғы сатысында рулардың одағы - тайпа пайда болады . Тайпа ендi толықтай дербес құралымға айналды . Оның негiзiнде тайпалардың одағы пайда болады . Рулық-тайпалық құрылыстың ыдырауы , қоғамның байлар мен кедейлерге бөлiнуiне əкеп соқтырған қауымдастар арасында мүлiктiк теңсiздiктiң пайда болып , оның барған сайын өрiстеуi салдарынан қандас туыстық байланыс өзiнiң бұрынғы маңызын жоғалтты . Оның орнын таптар арасындағы қатынас басты . Адамға ендi белгiлi бiр ру немесе тайпа ретiнде емес , ең алдымен қандай да бiр тап ретiнде қарайтын болды . Бұрынғы рулық-тайпалық алауыздық таптар күресiне орын бердi . Өзара таптық мүдделерi бойынша бөлiнген , бiрақ өндiрiстiк процестiң ортақтығы , тiлдiң , аумақтың , мəдениет ерекшелiктерiнiң , салт-дəстүрлерiнiң ортақтығы негiзiнде өзара байланысты қанаушылар мен қаналушылар адамдардың жаңа , анағұрлым күрделi жəне саны жағынан көп қауымдастығы - ұлысты тарих сахнасына шығарды . Ұлыстық қауымға негiзделген елге тəн белгi - жекелеген шаруашылық аймақтарының экономикалық жағынан бытыраңқы болуы . Өндiргiш күштердiң одан əрi дамуы бұл бытыраңқылықты жоюды жəне елдiң шаруашылығын бiртұтас құрылым ретiнде бiрiктiруді талап еттi . Адамдардың анағұрлым жоғары тарихи қауымдастығы - ұлттың объективтi негiзi осылай қаланды . Маркстiк əдебиетте ұлтқа анықтама беруде қазiрге дейiн сталиндiк тұжырымның салмағы басым , сондықтан « ұлт » терминi екi мəнде қолданылады : мемлекет азаматтарының жиынтығы , тiлi мен мəдениетi ортақ адамдардың қауымын құрайтын , мемлекеттiк ұйымдарға бiрiккен жоғары мəдени деңгейге қол жеткiзген халық ; тiлiнiң , аумағының , экономикалық өмiрiнiң жəне мəдениетiнiң ортақ болуына байланысты қалыптасатын психикалық дағдысының ортақтығы негiзiнде пайда болған адамдардың тарихи қалыптасқан орнықты қауымдастығы . Ұлт анықтамасының бiрiншi мəнi батыс əдебиетiнде , екiншiсi отандық əдебиетте қолданылады . Ол тiптi олар ұлттық мемлекеттiгiнен айырылған кезде де өмiр сүре алады . Ұлттық мемлекеттерге тəн үлгiде құрылатын көп ұлтты мемлекеттер де бар . Мысалы , АҚШ-та ұлтты мемлекетпен теңестiредi жəне мұнда « ұлт » терминi мемлекеттi де , оның адамдарының жиынтығын да бiлдiредi . КСРО-да бұрынғы елдiң барлық азаматтарына қатысты , олардың орыстар , украиндар , казактар жəне екенiне қарамастан , « кеңес халқы » деп аталды . Көп жағдайда iрi этникалық қауымдастықтарды мiндеттi түрде ұлтқа жатқызу қалыптасқан . Мұндай көзқарасты аса дұрыс деуге болмайды . Өйткенi қазiргi өмiр сүрiп жатқан ұлттардың көпшiлiк өзiнiң ауқымы жағынан елеулi екенi белгiлi , соған қарамастан дүниеде саны небары бiр-екi жүз мыңнан аспайтын , кейде бiрнеше ондаған мың немесе тiптi бiрнеше мың адамнан тұратын шағын этностар бар , бiрақ кейбiр көрсеткiштерi жағынан олардың iрi ұлттық қауымдастықтардан еш айырмашылығы жоқ . Ұлт пен ұлыс саясаттың субъектiлерi болып табылады , олардың мүдделерi , мəдениетi мен тiлiнiң дамуы саяси өмiрде зор роль атқарады . Ұлттың саяси маңызы мынаған негiзделген : 1 ) 	бұл тарихи-мəдени мұраның иесi болып табылатын өте орнықты , сан ғасырлық тарихы бар қауымдастық ; 2 ) 	ол жеке адамда маған тiл берген , туған жермен байланысты еткен , ұрпақтардың тарихи сабақтастығынан өз орнымды тапқызған үлкен қауымдастықтың жамиғатымын деген асқақ сезiмдi қалыптастырады ; 3 ) 	қауымдастық мүшелерi арасында ынтымақтастық жəне басқалардан оқшаулану міндетiн туғызады . Осылардың бəрi ұлтты жаппай қозғалыстардың жəне пəрмендi идеологиялардың бастау көзiне , қозғаушы күшiне айналдырады . Басқа да жолдар бар ма ? Иə , бар . Бұл орайда Бауэрдiң көзқарасында зерделi ой бар , ол ұлт - тағдыр ортақтығы байланыстырған ортақ сипатты адамдардың бүкiл жиынтығы . Осы тағдыр ортақтығы негiзiнде пайда болған белгi ұлттық мəдениет ортақтығын интернационалдық түрде жүйелендірген : кəсiби , таптық , мемлекеттi құрайтын халықтық - бiр сөзбен айтқанда , тағдыр ортақтығы емес , түп негiзiн бiр тектiлiк құрайтын осындай барлық ортақтықтардан бөлiп тұрады . Ұлттық сипат - сол ұлт тарихының таспасы , одан басқа ештеңе де емес . Ұлттық-сақтау саясаты консервативтi , себебi оның мақсаты - ол мəнi жағынан қандай болса да , ұлттық ерекшелiктi сақтау . Ол « оны үстем жəне мүлiк иесi таптар , өмiр сүрiп тұрған қоғамдық тəртiптiң сақталуына мүдделiлердiң бəрi барлық кезде қорғайтындықтан » да консервативтi деп санайды . Ұлттың мəнiне қатысты мұндай көзқарастарды Бердяев те айтқан болатын . Ол ұлттық болмысты тiл де , дiн де , аумақ та , мемлекеттiк егемендiк те , бұл белгiлердiң де ұлттық болмыс үшiн елеулi маңызы болса да , толық айқындай алмайды . Кiм ұлтқа тарихи тағдырдың бiрлiгi ретiнде анықтама берсе , соның көзқарасы мейлiнше дұрыс . Осы бiрлiктiң санасы ұлттық сана да болып табылады . Қан жаңғырығы , нəсiлдiк түйсiк ұлттардың тарихи тағдырында жойылмай , сақталып қалады деп жазды . Егемендiк мемлекетке ғана тəн жəне солай болуға тиiс те , соған қарамастан жекелеген ұлттық-мемлекеттiк жəне аумақтық құралымдар өздерiн егемендi деп жариялайды . Ұлттық егемендiктiң өзiндiк ерекшелiгi бар жəне ол , атап айту керек , мемлекет емес , ұлттың саяси-құқықтық ерекше белгiсi болып табылады , сондай-ақ дербес құралымдардың түрлi нысандары түрiнде көрiнедi . Ұлт ( тарихи қауымдастық ретiнде ) капитализмнiң пайда болуына байланысты қалыптаса бастады . Француз революциясы жариялаған « Бiр халық -	бiр ұлт » ұраны ұлттың қалыптасу процесiнiң басты қағидаты болды . Бұл қағидат жүз жылдан астам өмiр сүрдi , ал XIX ғасырдың соңында көп ұлтты мемлекеттердiң пайда болуына байланысты ескiрiп , қолданыстан қалды . Ұлттық езiлудеп азат болудың жолы ретiнде ұлттың өзiн-өзi билеу ұранын ұсынды , өкiнiшке орай , сол кездiң өзiнде-ақ көптеген адамдар бұл ұранды бөлiнумен теңестiрдi . Егер бөлiну болмаса , өзiн-өзi билеу де болмайды деп түсiндiрдi олар . Өркениеттi демократиялық қоғам жағдайындағы ұлттық бөлiнудiң барлық кезде аса ауыр салдары болады , атап айтқанда , қалыптасқан экономикалық , саяси жəне мəдени байланыстар үзiледi , бұрынғы бiртұтас мемлекеттiң бөлiнген халқына да , басқа халықтарға да терiс əсер етедi . XVIII ғасырдан басталған дезинтеграция процесi қазiргi кезде де жалғасуда . Оның басты себебi - қосылған аумақтардың халықтарына қатысты империялық отаршылдық саясаттың жүргiзiлуi , бiртұтас мемлекеттiң шеңберiнде олардың дербес , тəуелсiз дамуына жағдай жасаудың мүмкiн еместiгi . Кейбiр елдерде этносты езiп , жаншу апартеид ( өрескел нəсiлдiк кемсiтушiлiк ) деңгейiне дейiн көтерiлдi немесе азамат соғысына ұласып жатты . Ендi саяси қолданыста адамдарды шығу тегiне қарай жою немесе қудалау деген ұғымды бiлдiретiн « геноцид » терминi пайда болды , бұл кейбiр этностарды ұлттық өзiн-өзi билеу жолына түсуге , өздерiне аумақтың бiр бөлiгiн бөлiп берудi талап етуге итермеледi . Дүниежүзiндегi барлық мемлекеттер халқының этникалық құрамы күрделi , соған қарамастан олар тағы бiр « өзiнiң ұлттық мемлекетiн құру үшiн » ұлттық өзiн-өзi билеу мəселесiн көтерiп отырған жоқ . Жанжалдардың кең тараған түрi саяси-құқықтық сипаттағы жанжал . Мұндай жанжалдар , əдетте , республикалардың өздерiнiң егемендiгiн орнату жолындағы күрес барысында туындайды . Ұлттық аумақтық құралымдардың толық дербестiкке ие болуға ұмтылысы республикалар iшiндегi аз этностардың қарсы əрекетiн туғызады . Мұндай жанжалдар елеулi оқиғаларға əкеп соқтыруы мүмкiн . Саяси құқықтық жанжалдардың ендi бiр түрiне этноаумақтық жанжалдар жатады . Саяси-əкiмшiлiк шекаралар этникалық қауымдастықтар орналасқан шекаралармен үнемi сəйкес келе бермейдi . Тарихи жағынан бұл шекаралар талай рет өзгерген , сондықтан қазiргi кездегi кейбiр айтыс-тартыстардың шығу себептерi тым тереңде жатыр . Алайда , мұндай шекараға қатысты даулар көбiне ұлттық-аумақтық құралымдар шекараларын орталықтың əкiмшiлiк билеп , төстеу жолымен қайта-қайта белгiлеуiнен туды . Бүгiнгi таңда мына нəрсе айқын болып отыр : шекаралар сиямен жазылғанымен барлық кезде қанмен қайта жазылады екен . Қазақстан Республикасының Президентi Назарбаев : Уақыт жəне қайғылы оқиғалардың тəжiрибесi қалайда бiздi көпшiлiк елдерге тəн əр түрлi этностардың қатар өмiр сүруi жағдайында мемлекеттiк шекараларды этностардың орналасқан шептерiне сəйкес белгiлеуге əрекет жасау жас мемлекеттердiң өзiнiң өмiр сүруiне қауiп төндiретiнiн түсiнуге мəжбүр еттi . Адал ниеттен туған тəуелсiз мемлекеттер шекараларының қолсұғылмайтындығы мен аумақтық тұтастығы - бұрыннан қалыптасқан шекараны сақтау , оның барлық кемшiлiктерiне қарамастан , қанды қырқыстан тиiмдiрек дейтiн сындарлы ойдан бастау алған тəуелсiз мемлекеттер шекараларының қол сұғылмауын жəне аумақтық тұтастығын көздейтiн көзқарас бiрте-бiрте пəрмендi бола түсуде . Сондықтан да егемендiктiң сабақтастық ұстанымы , яғни шекараларды мызғымайтын қасиеттi нəрсе ретiнде қабылдауға жəне оларды күш қолдану жолымен қайта белгiлеуден бас тартуға баламалар жоқ , - деп дұрыс ой түйедi . Ұлттық қатынастар - ұлттық-этностық даму субъектiлерi - ұлттар , ұлыстар , ұлттық топтар жəне олардың мемлекеттiк құралымдары арасындағы қатынастар . Бұл қатынастар тең құқықты , үстемдiк ету мен бағыну , басқа субъектiлердi жоюды көздейтiн қатынастар болып үш түрге бөлiнедi . Əлеуметтiк қатынастардың бүкiл жиынтығы ұлттық қатынастардан көрiнiс табады . Əлеуметтiк өмiр саласында екi бағыт айқын көрiнiп отыр . Олар — даму жəне интеграция бағыттары . Əрбiр ұлттың əлеуметтiк құрылымын жетiлдiру мемлекеттiк деңгейлерде ұлттық үлгiдегi құрылым қалыптастыру дегендi бiлдiредi . Бұл жерде мынаны ескеру керек : ұлттыққа қарағанда таптық айырмашылықтар əлдеқайда тез жойылады . Тиiсiнше таптық айырмашылықтардың жойылуына байланысты адамдардың өмiр салты мен рухани дүниесiндегi ортақ белгiлердiң одан əрi дамуында таптық емес айырмашылықтар , соның iшiнде ұлттық , тiлдiк айырмашылықтар барған сайын айқын көрiнедi . Бiрақ бұл , əрине , əлеуметтiк таптық факторлар этноұлттық процестер үшiн өзiнiң маңызын жоя салады дегендi тiптi де бiлдiрмейдi . Оларға экономикалық жəне саяси фактор елеулi ықпал етедi . Əсiресе саяси мəселелер негiзгi жəне шешушi болып табылады . Бұл ең алдымен ұлттың , ұлттық жəне таптық əлеуметтiк проблемалардың iшкi байланыстарының қалыптасуы мен дамуының маңызды факторы ретiндегi мемлекеттiң маңызына байланысты . Ұлттардың өзiн-өзi билеуi , ұлттық жəне интернационалдық мүдделердi үйлестiру , ұлттардың тең құқықтылығы , ұлттық тiлдер мен ұлттық мəдениеттердiң еркiн дамуы үшiн жағдайлар туғызу , ұлттық қадрларды даярлау мен олардың билiк жүйелерiнде өкiлдiлiк етуi жəне басқалар сияқты ұлттық қатынастардың мəселелерi тiкелей саясат саласына жатады . Сонымен қатар саяси ұстанымдардың , саяси iс-қимылдың , саяси мəдениеттiң қалыптасуына ұлттар мен ұлыстардың тарихи жағынан қалыптасқан салт-дəстүрлерi , əлеуметтiк сезiмдерi мен қөңiл-күйi , географиялық жəне мəдени тұрмыстық жағдайлары елеулi əсер етедi . Алайда , бұл жерде ұлттық қатынастар ұлттық жəне саяси мəселелердiң бiте қайнасқан бейне бiр берiк балқымасы екенiн ұдайы есте ұстаған жөн . Ұлттық қатынастардағы басты мəселелер - бұл тең құқықтылық немесе бағыныс мəселесi ; бұл экономикалық жəне ұлттық даму деңгейiнiң теңсiздiгi туралы мəселе ; бұл ұлттық негiзде ұлттар арасындағы туатын дүрдараздықтар , зорлық-зомбылықтар , өшпендiлiк пен күдiктенулер туралы мəселе . Ұлт мəселесiн қарастырған кезде екi жағдайды : жалпы тарихи жəне нақты тарихи жағдайларды айыра бiлу қажет . Марксизм көзқарасы тұрғысынан қарағанда , ұлт мəселесi - ( этностықтан гөрi əлеуметтiк-саяси проблема , ұлт мəселесiн алдымен өз шеңберiнде ұлттар мен ұлыстар тарихи жағынан пайда болып , дамыған қоғамның экономикалық , əлеуметтiк саяси жəне идеологиялық жағдайлар туғызады . 1917 жылы I Октябрь революциясына деген терiс көзқарастар болуына қарамастан , ол Ресей империясындағы көптеген өзектi ұлы мəселелерiн шешуге жағдай туғызғанын мойындауымыз керек Бiрақ КСРО-да ұлт мəселесi толықтай шешiлдi деп 60-жылдарда жасалған қорытынды , сөзсiз , негiзсiз едi . Қазiргi жағдайда Германияның бiрiгуiн де германдық ұлт мəселесiнiң түбегейлi шешiлуi делiнiп жүр . Тегiнде , мұндай пайымдау жалпы тарихи көзқарас тұрғысынан негiзсiз , себебi оның мəнi мынада : ұлт өзiн-өзi билеуге қол жеткiзiп қана қоймай , ол өзiн құрайтын барлық əлеуметтiк қауымдастықтардың тең жəне еркiн дамуына мүмкiндiк туғыза да бiлуi керек . Барлық кезде нақ осы мүмкiндiк тұрғысында ұлт мəселесi туындайды , себебi , диалектикалық тұрғыда , ұлт мəселесi барлық салалары мен əлеуметтiк өлшемдерi бойынша толық жəне түбегейлi шешiлуi мүмкiн емес . Бауэр ұлттың тендiгi мен тең құкықтығы туралы мəселенi араластыруға болмайды : абсолюттi теңдiк болмайды , теңдiктiң айырмашылығын мойындау сол тендiктiң негiзi болып табылады , ал ұлттың тең кұқықтығын жүргiзiлетiн ұлт саясаты қамтамасыз етуге тиiс деп дұрыс ой түйедi . Ұлтшылдық - сан қырлы жəне алуан түрлi . Оның дұрыс жақтары да , терiс жақтары да бар . Дұрыс жақтары : ұлттың өзiн-өзi тануы , ұлттық мақтаныш , өзiн-өзi тазартуға жол ашатын ұлттық абырой , ұлттың өзiн-өзi дамытуға , тең құқықтылыққа қол жеткiзуге ұмтылысы . Терiс жақтары : ұлттық астамшылыққа бой ұру , өз ұлтын басқа ұлттарға қарсы қою , басқа халықтардың мүдделерi есебiнен өз ұлтының артықшылыққа ие болуын қамтамасыз етуге ұмтылыс , ұлттық нигилизм , өмiрдегi қиындықтар мен сəйкессiздiктерден ( « босқындардан » , « жидмасондардан » , « дiнi басқалардан » жəне ) кiнəлiлердi iздеу . Осы терiс пиғылдардың бəрi жинала келiп , ұлттық ұлтшылдықты туғызады . Алайда , көпшiлiктiң түсiнiгiнде ұлттық пен ұлтшылдық ұғымдарын тым жиi шендестiредi . Қазiргi кезде бұрынғы Одақтың барлық республикаларында этноұлтшылдық саяси бағдарлама ретiнде басымдылыққа ие болды . Ол ұланғайыр əлеуметтiк саяси кеңiстiктi жаулап алды , себебi əрбiр ұлттың өз аумағында « өзiнiң » мемлекеттiгiн орпауға тиiс дейтiн идеялар ондаған жылдар бойы айтылып , халықтың санасына сiңiстi болған едi . Ұлтшылдық белгiлi бiр сан салалы iс-қимылдарды жүзеге асырудан , саяси идеяларды үйлестiруден , қоғамдық қозғалыстан тұрады . Ұлтшылдық патриотизм мен өз ұлты үшiн құрбандыққа барудан бастап , шектен шыққан экстремизм жəне ашық жауласуға дейiнгi əр түрлi нысанда көрiнедi . Ұлтшылдықтың негiзгi идеялары - аса қастерлi құндылық ретiнде өз ұлтының дара қасиеттерi мен ерекшелiктерiн мойындау , өз ұлтының артықшылықтарын бөле көрсету жəне оған тарихи мiндеттi ( таңдаулы ұлт болу ) жүктеу . Соған қарамастан ұлтшылдық қозғалыстар соңғы ғасырлар тарихында аса маңызды роль атқарды . Ұлтшылдық саяси ұстаным ретiнде көптеген ұлттық мемлекеттерде империяның күйреуiне жəне метрополиялардан колониялардың бөлiнуiне жағдай туғызды . Бұл қағидат ( принцип ) тым оңшыл да , аса солшыл да бағыттардағы ( нəсiлшiлдiкпен тiкелей ынтымақтаса отырып ) кез келген бұқаралық қозғалыстардың нақты саясатының негiзi бола алады . Соловьевтiң пiкiрi бойынша , ұлтшылдық идеологиясы « Халықтың жөнсiз аңсауларының туы » болып табылады , бұл қазiрде де əлемдiк қауымдастықтың өмiрлiк құбылыстарының бiрi болып қалып отыр . Ал қазiргi күрделi жағдайларда ұлт саясатын жасап , жүзеге асырудың ғылыми негiзделген қағидаттары қандай ? Бiрiншi қағидат - бұл бiздiң елдегi жəне шетелдердегi ұлт саясатын жүзеге асырудың тəжiрибесiне ғылыми талдау жасау жəне оны жасампаздықпен зерделеу . Ұлт саясатының негiзгi түйiндi қағидалары – халықтардың тең құқықтығы , өзара тиiмдi ынтымақтастық , барлық халықтардың мүдделерi мен кұндылықтарын өзара құрметтеу , ұлтшылдыққа ымырасыз болу , басқа халықтардың мүдделерiне нұқсан келтiру есебiнен өз халқына қолайлы жағдай жасауды көздейтiн адамдарды , əлеуметтiк топтарды саяси жəне моральдық тұрғыдан айыптау . Осы заманғы ұлт саясатын қалыптастырудың екiншi қағидаты ұлттық- мемлекеттiк құралымдардың аумақтық шекараларының тұрақтылығы . Өкiнiшке орай , онсыз да ширығып тұрған қазiргi өмiрде аумақтық топтар барған сайын аса қауiптi факторға айналып отыр . Жаңарған ұлт саясатының үшiншi қағидаты - экономика , саясат , рухани жəне ұлт мəселесi салаларында жүзеге асырылатын реформалардың өзара байланыстылығы мен өзара əрекеттестiгiн есепке алу . Ұлттық қатынастар қоғамдағы экономикалық , əлеуметтiк-мəдени жəне саяси жағдайларға , халықтың əлеуметтiк хал-ахуалына байланысты болады . Ұлттық қатынастардың негiзi қалыпты жұмыс iстеп тұрған экономика мен тұтыну нарығы , ақша айналымы , теңдестiрiлген республикааралық алмасу болып табылады . ТМД мемлекеттерi арасындағы еңбек бөлiнiсiнiң тереңдiгi соншалық , олардың бiрде-бiрi мемлекетаралық тауар тасымалынсыз мемлекет iшiндегi тұтыну қажетiн қанағаттандыра алмайды . Бұрынғы одақтас республикалардың көпшiлiгi үшiн өндiру мен тұтыну мөлшерiне қатысты тасымал үлесi 24-тен 29 пайызға дейiн құрайды . Бұл үлес Ресей , Украина сияқты iрi мемлекеттерде 14 пен 18 пайыз аралығында . Егер қазiр дүниежүзiлiк бағамен мемлекетаралық тауар алмасуын жүргiзсе , онда бұл бұрынғы одақтас 11 республика үшiн ( дүниежүзiлiк нарықта бағасы бiршама жоғары мұнай , газ , қара жəне түстi металдар қорларын иеленiп отырған Ресейдi , Украинаны , Белоруссияны , Əзiрбайжанды қоспағанда ) аса тиiмсiз болар едi . Егемендiкке қол жеткiзген ТМД мемлекеттерiнiң бұл қағидатты қаперге алмауы аталған елдер экомомикасының əбден таралауына , əлеуметтiк шиеленiстiң пайда болуына алып келдi . Төртiншi қағидат - бұл ұлт саясатының бiртұтастығы , оның барлық салаларының өзара байланыстылығын есепке алу . Жаңарған ұлттық қатынастардың стратегиясы нарықтық қатынастардың дамуы , шаруашылықты жүргiзу мен еңбекке ақы төлеудегi , қадр саясатындағы , рухани өмiрдегi , бұқаралықақпарат құралдарының жұмысындағы өзгерiстер əрбiр адамның ар- ожданы мен қадiр-қасиетiн құрметтеуге , бүкiл қоғам əлеуметiнiң барынша толық ашылуына бағытталуын өзiне мақсат етуге тиiс . Бесiншi қағидат - саны аз халықтар экономикасының , мəдениетiнiң дамуына , өмiр сүрiп жатқан ортасының сақталуына көмек көрсету . Алтыншы қағидат - ұлтаралық қатынастар этикасын қалыптастыру , ұлтаралық қатынастардан əдiлетсiздiк пен зорлық-зомбылықтың барлық нысандарын толықтай жою . Ұлт саясаты түгелдей ұлттық жəне ұлтаралық қатынастарды реттеуге бағытталуға тиiс . Бұл орайда елдегi барлық ұлттардың мүдделерiн айқындап , үйлестiру мiндетi жүктелген саяси жүйе институттары белсендi жұмыстар жүргiзуi керек . Мұның елеулi практикалық маңызы бар . Халқының саны аз немесе елдiң аты берiлген халыққа жатпайтын ұлттық топтардың мəртебесiн айқындайтын арнайы қонституциялық тұжырымдама қажет ( соның iшiнде олардың заң шығарушы жəне атқарушы органдардағы өкiлдiктерi , олардың ана тiлiнде бiлiм алу құқығы , ұлт мəдениетiн дамыту жəне туралы ) . Əр түрлi ұлттар өкiлдiктерiнiң тең құқықтылығын баянды етуге , құқықтық қепiлдiктердi қамтамасыз етуге жəне кез қелген ұлттық жанжалдардың жолын кесуге бағытталған қонституциялық ережелердi жəне соған сəйкес заң актiлерiн əзiрлеудiң ұлт мəселесiн оңтайлы шешуде елеулi маңызы бар . Президент Назарбаев қоғамның белсендi саяси , топтастырушы күшi болуды мақсат ететiн Қазақстан халықтарының Ассамблеясын құру идеясын ұсынды . Бүгiнгi танда ол құрылды жəне барлық мiндеттердi шешуге , ұлт саясатын , соның iшiнде мемлекеттiк басқару мен реттеу деңгейiнде , одан əрi жетiлдiруге барынша пəрмендi ат салысуға тиiс . Осыған байланысты ассамблеяға Президент жанындағы , ал оның облыстық бөлiмшелерiне əкімшілік басшылары жанындағы ұжымдық орган мəртебесi берiлдi . Бұдан былай қоғамдық проблемалардың , əсiресе ұлт саясатының барлық салалары бойынша жүзеге асырылатын мемлекеттiк шаралар ассамблеяның пiкiрi ескерiле отырып жəне оның тiкелей қатысуымен қабылдануға тиiс . Аталған шаралардың əрқайсысы елдегi барлық халықтардың мүдделерi ескерiле отырып , сараптаудан өтуі қерек . Ұлттық саясат - бұл ұлттық мүдделердi жүзеге асыруға , ұлттық қатынастар саласындағы қайшылықтарды шешуге бағытталған ғылыми негiзделген шаралар жүйесi . Этносаясат нақты саяси тəжiрибеде қөрiнiс табуға тиiс . Қоғамдық институттардың ( экономика , құқық , отбасы ) дағдарысы жағдайында этнос өзiн жеке адам ( индивид ) үшiн мейлiнше сенiмдi топ ретiнде көрсетедi . « Байырғы ұлт » , « орыс тiлдi халықтар » деген сөздер азаматтардың арасына тек қана жiк салады . Оларды түсiндiру мүмкiн де емес . Сонда азаматтардың шыққан тегiн үнемi қөрсетiп отыру керек пе ? Бiздiңше , бұл дұрыс емес . Адамдардың нақты сана-сезiмiн жəне оларды тəрбиелеудiң объективтi жағдайларын есепке алатын ұлтты анықтау тəжiрибесi анағұрлым демократияшыл болуға тиiс . Тегiнде , сауалнамаларда ұлт туралы бағанның болуы тiптi де мiндеттi емес сияқты . Қандай жағдайда да , үнемi демесе де , тiптi бүгiнде аталған баған көрсетiлген құжаттардың бəрiнде бiрдей 107 ұлтты көрсету өзiн ештеңемен де ақтап жүрген жоқ . Мүмкiн , азаматтардың шыққан тегiн көрсетуден бас тартып , тек « Қазақстан азаматы » деп көрсетiп төлқұжат беру керек шығар , өйткенi бүгiнгi таңда өзiмiз де солай болып отырмыз ғой . 