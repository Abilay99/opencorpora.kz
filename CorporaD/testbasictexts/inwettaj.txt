Елбасы Назарбаев биылғы жылғы Қазақстан халқына жолдауында инновациялар ғана еңбек өнімділігінің шұғыл артуына жеткізеді . Біз тәуекелдерді өз мойнына алуға жаңа рыноктарды игеруге инновацияларды ендіруге дайын қуатты кәсіпкерлер табын көргіміз келеді . Нақ осы кәсіпкерлер экономиканы жаңғыртудың қозғаушы күші болып табылады . Шағын инновациялық бизнесті мемлекет тарапынан қолдау құқықтық және заңмен қамтамасыз етуден , несиелендіруде жеңілдіктер жүйесін орнатудан , салық салудағы жеңілдіктерден , тікелей бюджеттік қаржыландырудан , ақпараттық – кеңес беруден , маркетингпен және мамандармен қамтамасыз етуден тұрады . Біздің көзқарасымыз бойынша инновациялық істі дамыту саласында үлкен жетістіктерге ие болған дамыған мемлекеттердегі тәжірибелерге сүйеніп , олар жиі қолданатын шараларға назар аудару керек . Шет елдік тәжірибеден өз экономикасымызға аларымыз мол . Өнеркәсібі дамыған елдердің мемлекеттік инновациялық саясаты инновациялық процестерді жүзеге асыру үшін қолайлы жағдайлар жасауға бағытталған және академиялық ғылым мен өндіріс мәселелері арасындағы байланыстырушы тарап болып табылады . Батыста мемлекеттік реттеу – ұлттық бәсекелестік қабілетті жоғарылату мен халықтың әл-ауқатын көтерудің бірден бір негізгі факторы болып табылады . Біздің ойымызша , Батыс елдерінің ғылымды дамыту жағынан алда келе жатқандығы бұл елдердегі жеке ұмтылыстың күштілігімен түсіндірілмейді , мұнда инновациялық істі тиімдірек қолданады . Мемлекет инновациялық істі тікелей және жанама тәсілдер арқылы қолдайды . Тікелей мемлекеттік қолдау жүйесінде ғылыми-зерттеу-құрылыстық жұмыстарды бюджет тарапынан қаржыландыру маңызды орын алады , сондықтан , инновациялық істі тікелей тәсілмен қолдай отыра , мемлекет жаңа өнертабыстарды тарату орталығының және инновациялық іс субъектілеріне қызмет көрсететін кеңес беру орталықтарының желісін құра отыра , инновациялар нарығын ( мемлекеттік басылымдардағы ақпарат , көрмелер , жәрмеңкелер ) құрып және оның агенті ретінде ( мысалға лицензияларды сату және сатып алу кезінде ) қатыса отырып мемлекеттік инновациялық инфрақұрылымды құрады . Шет елдердің тәжірибесі көрсетіп отырғандай , мемлекет шағын кәсіпорындардың өмір сүруі үшін қызмет көрсететін әртүрлі құрылымдар құрады , мысалға потенциалды инвесторларды , тапсырыс жасаушыларды іздестіру , венчурлық кәсіпорынды мемлекет тарапынан сақтандыру , ақпаратпен қамтамасыз ету шағын кәсіпорын үшін өте маңызды . Инновациялық істі мемлекет тарапынан ынталандырудың ең тиімді түрі ретінде ғылыми зертеулерді жүргізуге салық салудың жеңілдетілген тәртібін орнату , бұл бүкіл әлемде танылған , сонымен қатар , шет елдерде салықтық несие сияқты мемлекеттік ынталандыру шаралары кеңінен таралған . Салықтық жеңілдіктер кәсіпкерлік салаға негізінен екі түрдегі пайыздық шегерілімдерді ұсынады : көлемді және өсімді . Бірінші түрінде салық салынатын кірістен ғылымға жұмсалатын шығындардың белгілі бір бөлігі шегеріліп тасталынады . Мұндай жеңілдіктердің түрі Австралияда және Сингапурде үш мәнді деңгейде қойылған , бұл компанияларға ғылыми зерттеулер шығындарынан артық сомаларға салық төлемдерін 5-2 есе қысқартуға мүмкіндік береді . Өсімді салық жеңілдігі негізгі жылмен салыстырғанда ғылыми зерттеулердің жоғарылаған шығындарының сомасына салынады . Мұндай салық ставкісі Францияда - 50% құрайды . Кейбір мемлекеттер бірден екі салықтық жеңілдіктерді де қолданады . Мамандардың бағалауы бойынша , дәл осындай салықтық жеңілдіктерді қолдану ғылыми зерттеуді ынталандырады . Дамыған елдерде мемлекеттің маңызды қызметтерінің бірі – кәсіпкерлік сектордағы инновациялық іс-әрекет үшін қолайлы жағдайлар жасау . Біздің көзқарасымыз бойынша осы қызметті жүзеге асыру мақсатында келесідей экономикалық және бюджеттік саясаттың шаралары қоданысқа ұсынылады : жеке сектордағы ғылыми-зерттеулер шығындарын өнімнің өзіндік құнына енгізу ; ғылыми құрал-жабдықтардың маңызды бөлігін жедел амортизация нормалары бойынша шығынға жазу ; ірі корпорациялардың ғылыми шығындарының көлемін үнемі ұлғайтуға және шағын және орта бизнесті жаңа технологиялар саласындағы инновациялық іске жұмылдыруға бағытталған мекен жайлық салық жеңілдіктерінің жүйесін қолдану ; ғылыми-техникалық зерттеулерді жеңілдік түрінде несиелендіру және ірі жобаларды үлестік қаржыландыру , венчурлық қаржыландыруды дамыту үшін институционалды жағдайлар жасау ; аймақтарда инновациялық кәсіпорындар , ғылыми инфрақұрылымдарды құру үшін жеңілдіктер түрінде мемлекеттік мүлікті немесе жерді беру немесе қайтарымсыз беру . Аталған шаралар еш кедергісіз дамыған және жаңа индустриалды елдерде жүргізіледі және монополияға қарсы реттеу , кедендік саясат , инновациялық белсенділікті жоғарылату мақсатында интеллектуалды меншік құқығын қорғау облысында орталық және жергілікті билік іс-әрекеттерімен толықтырылады . Ғылыми-техникалық салада шағын бизнестің ары қарай өркениетті дамуы үшін өнеркәсібі дамыған елдердің тәжірибесі қажет . Шағын инновациялық кәсіпорындар АҚШ-та экономикалық өсудің және ғылыми-техникалық прогресті жеделдетудің маңызды қайнар көздері ретінде қарастырылды . Шағын бизнестің инновациялық белсенділігін ынталандыру саясаты бүгінгі күнде мемлекеттік басқарудың барлық деңгейінде жүргізілді . АҚШ-та шағын бизнес қатынасындағы мемлекеттік инновациялық саясаттың басты бағыты шағын фирмалардың қаражат көздеріне қол жеткізуін жеңілдетуге бағытталған қаржы ағымдарын реттеу болып табылады . Бюджеттен мақсатты қаржыландыру үш түрде жүргізіледі : қайтарымсыз субсидия ( гранттарды бөлу ) ; жаңа өнімдер мен технологияларды жасап шығаруға контрактілерді бекітуарқылы жеңілдік займдарын беру ; шағын инновациялық кәсіпорындар іс-әрекетін қаржыландыруға жеке капиталдарды жұмылдыру . Шет мемлекеттерде ғылыми-техникалық зерттеу жұмыстарымен айналысатын шағын және орта кәсіпорындарды мемлекеттік реттеу және ынталандыру тәсілдерін талқылай келе , дамыған елдерде қолданылатын мұндай шаралардың түрлерін Қазақстан Республикасының даму ерекшеліктеріне және қазіргі жағдайға сәйкес қолдану орынды болады деген қорытындыға келдік . Нарықтық механизмдерді және белсенді мемлекеттік ғылыми-техникалық саясатты қолдануға негізделген инновациялық жүйелер әлемнің дамыған және дамушы елдерінде ғылыми-техникалық салаға , білімге , зертханаларды , ғылыми мектептер мен институттарды соғуға салымдарды көбейтуді тұрақтандырудың басты құралы болады . ТМД елдерінің ішінде Ресейдің инновация саласындағы тәжірибесі үлкен көңіл аудартады . Ресейдің инновациялық дамуына жауап беретін негізгі органдарға Ресей Федерациясының өнеркәсіп , ғылым және технология министрлігі және Ресей Федерациясының білім министрлігі жатады . Мұнымен қатар , мемлекеттік деңгейде 90-шы жылдардың басында құрылған және инновациялық істі ынталандыруға қатысатын бірқатар құрылымдар жұмыс істейді . Бұл – Ресейлік технологиялық даму қоры , ғылыми-техникалық саладағы шағын түрдегі кәсіпорындарды дамытуға жәрдемдесу қоры , Санкт-Петербургтің ғылыми-техникалық аймақтық қоры . Олардың негізгі міндеті – инновациялық жобаларды орындау үшін жеңілдік несиелерді бөлу . Жоғарыда аталған құрылымдар инновациялық процестерді түрлі инновациялық бағдарламаларды жасау және жүзеге асыру арқылы басқарады . 1997 жылдан бастап « Ғылыми-техникалық салаға инновациялық істі белсендендіру » атты Ведомствоаралық бағдарлама жүзеге асырылып келеді , бұған ғылым Министрлігі , білім беру Министрлігі қатысты . Оның мақсаты инновациялық істің жаңа түрін – « инновациялық-технологиялық орталықтардың » инфрақұрылымын құру бойынша күштерді ортақтандыру . Мұндай орталықтар көптеген шағын кәсіпорындардан тұрады . Аталған орталықты құру үшін маңызды қаражаттар бөлінді , бағдарламаны жүзеге асыру нәтижесінде 18 инновациялық-технологиялық орталық құрылды , мұның саны келер жылдары екі есе өсті . Бүгінгі күнде Ресейде 40 мыңға жуық шағын инновациялық кәсіпорындар жұмыс істейді . Ресей территориясында 70-ке жуық технологиялық парктер және 40 инновациялық-технологиялық орталықтар бар , олардың мақсаты-бәсекелестік қабілеті жоғары , ғылымды көп қажет ететін өнімді зерттеп шығару . Реформалау жылдары құрылған бірқатар мемлекеттік ғылыми орталықтар бар , кейбір ірі корпорациялар өздерінің ғылыми зерттеу жұмыстарын жүргізіп келеді , шағын инновациялық кәсіпорындардың саны артуда , венчурлық қаржыландыру масштабтары кеңеюде . Ал Ресейдің венчурлық инвестициялау ассоциациясына кірген компаниялар экономикаға 400 млн . АҚШ долл . жуық қаржы салды , бұл өткен ғасырдың соңғы жылы бойынша барлық халық шаруашылығындағы материалдық емес активтерге бөлінетін инвестиция көлемінен3 жоғары . Ресейдің зерттеу жұмыстарына жұмсалатын жалпы ұлттық шығындардың құрылымы ғылыми өнім өндірісін қаржыландырудың қазіргі кезде мемлекет ғана емес , отандық кәсіпкерлік секторлар , сонымен қатар , ғылыми ұйымдар іс-әрекетінің нәтижелерін қолданатын шет елдік тұтынушылар жүзеге асыратындығын көрсетеді . Көптеген дамыған және жаңа индустриалды елдерге қарағанда Ресейде ғылыми зерттеулерді қаржыландыратын жалғыз ғана қайнар көз – бюджет болып табылады , оның үлесіне осы мақсаттағы шығындардың жартысынан көбі түседі . Алайда , жалпы бюджеттік шығындар көлеміндегі зерттеулер мен жұмыстарға кететін шығындардың үлесі белгіленген деңгеден екі есе қысқарған . Отандық бизнес ғылымға мемлекеттен гөрі 3 есе кем қаражат бөледі және шығындары бойынша аздап сыртқы тапсырыс жасаушылардан алға шығады . Реформалауға дейін ғылыми-техникалық сала елдің әскери потенциалын нығайтуға жұмыс істеді . Қорғаныс зерттеулеріне ресурстардың жоғары дәрежеде шоғырлануы нәтижесінде ( ол ғылымға жұмсалатын шығындардың 70-75% алды ) азаматтық салаларда ғылыми зерттеулер қалдықтармен қаржыландырылды , ҒТП жетістіктерін өндіріске енгізу өте баяу қарқынмен жүріп отырды . Абсолютті мәнде алғанда , Ресей ғылымға Жапониядан 3 есе , Германиядан - 4 , 7 есе , Франциядан - 2 , 8 есе аз жұмсайды . АҚШ-та ғылымға шығындар Ресейден 24 есе жоғары . Соңғы жылдары ғылымға деген ішкі шығындардың төмендегендігі ғылыми ұйымдар және ондағы жұмысшылар санының азайғандығы байқалады . Біздің ойымызша , отандық кәсіпорындардың инновациялық іс-әрекетінде болып жатқан мынадай жағдай ел экономикасына кері әсер етеді , өйткені көптеген технологиялық құрылғыларды шет елден сатып алуға тура келеді . Мұнымен қатар , отандық кәсіпорындардың ғылыми-техникалық және өндірістік потенциалы дамымайды да , қолданылмайды . Инновациялық іс технологиялық құрал-жабдықтар мен технологияларды сатып алудан тұрады екен , демек , сол елде оларды жетілдіру және модернизациялау бойынша жұмыстар жүргізілмейтіндігі анық . Біздің ойымызша , елдің ғылыми саласындағы жағдай қаншалықты шиелініскенімен де , ресейлік ғылыми-техникалық потенциал өте жоғары болып қалады . Осы потенциалды тиімді пайдаланғанда , ғылым саласын қайта құрылымдық өзгерткенде ғана өнеркәсіптік кәсіпорындардың инновациялық істерін тиісті ғылыми көрсетуге , қамтамасыз етуге болады , халықаралық нарықтарда отандық өнімнің бәсекелестік қабілетін жоғарылатуға және экономикалық өсуге мүмкіндік береді . Отандық кәсіпорындардың ісін ғылыми-техникалық қамтамасыз етусіз өнеркәсіптік кәсіпорындарда инновациялық істі белсендендіру , отандық кәсіпорындар өнімдерінің бәсекелестік қабілетін жоғарылату мүмкін болмайды . Осылайша , ғылыми-техникалық сфераға , оның жағдайына және даму келешегіне баға берусіз елдің инновациялық потенциалы толық талданды деп айтуға болмайды . Біздің көзқарасымыз бойынша Ресей кадрлық ғылыми-техникалық потенциалы мен жалпы ұлттық экономика өнімділігі арасында теңсіздікке ие болып отыр . Алайда , Ресей ғылыми-техникалық кадрларының саны жөнінен көптеген дамыған елдерді артта қалдырып , әлемдегі алдыңғы орындардың бірін алады . Бай ғылыми және интеллектуалды потенциалына қарамастан , технологиялық қаруланусыз , инновациялық бейімделмей , ғылыми қамтамасыз етпей отандық өндірісті көтеру мүмкін емес . Ресейдің ғылыми потенциалына талдау жасап , оған баға беріп , алдыңғы қатарлы елдердің тәжірибелеріне сүйене отырып , біздің көзқарасымызша , осы сферадағы мәселелердің шешімі келесі бағыттарда жүзеге асырылуы керек : Өндірістік қуатты ұтымды деңгейде іске қосу . Өндірістік потенциалды толық қолдану арқылы өндіріс көлемін жоғарылату инвестициялық процестегі қаржылық кедергілерді жоюдың алғышарты болып табылады . Инвестицияны инновациялық бағытта жұмсау . Шет елден алған құрылғылар мен технологияларды үнемі жаңартып отыру керек , өз инновациялық потенциалымыз есебінде жаңа технологиялық өндірісті және технологиялық процестерді құру және оны меңгеру керек . Өндірістің инновациялық бағыттылығын күшейту және инновацияны енгізу қабілеттілігін жоғарылату мақсатында өндірісті қайта құру . Ол үшін бірлестіктер , ғылыми-өндірістік консорциумдар , холдингтер құру мақсатқа сай келеді . Ғылымның барынша тиімді де бәсекелі салаға бағытын күшейткен жағдайда , отандық өндірісті жандандыруға , елдің инновациялық потенциалын күшейтуге септігін тигізеді . Отандық кәсіпорындардың шикізатты терең және кешенді қайта өңдеу деңгейін жоғарылату . Қолда бар ғылыми-техникалық потенциалды қарқынды қолдану есебінде тауар өндіру ұлттық өнім өндірушінің бәсекеге қабілеттігін жоғарылатады , жалпы экспорт көлеміндегі шикізат ресурстарының үлесін төмендетеді . Әлеуметтік сұраныстағы өнімді өндіруге бейімделу . Бұл әскери-өнеркәсіптік кешендегі бос жатқан негізгі қорлар тиімдірек қолдануға ғана емес , әлеуметтік тиімділікті де қамтамасыз етуге мүмкіндік береді . Инновациялық стратегия тарапынан импорттың орнын басуды ынталандырып қана қою жеткіліксіз . Экспорттық өндірісті құру және осының есебінде қажетті өнім импортын қамтамасыз ету мақсатқа сай болады . Елдің экспорттық потенциалын күшейту және кеңейту үшін отандық кәсіпорындардың әлемдік технологиялық және экологиялық стандарттарға көшуі керек . Ресурсты және энергияны үнемдейтін технологияларға көшу . Ресурсты үнемдейтін технологияға көшу мемлекеттік экономикалық саясаттағы ең приоритетті бағыттың бірі болуы керек . Ғылыми-техникалық потенциалы сақталған және елде оның салыстырмалы бәсекелестік артықшылықтары бар салаларды дамыту керек . Осы салалар көтерілген жағдайда экономиканың басқа да аралас салаларын дамыту және техникалық жабдықтау үшін қолайлы жағдайлар жасалады . Отандық кәсіпорындардың негізгі инновацияны меңгеруге бейімделуі . Бұл сапасы жоғары , тауарлар мен технологияларды өндіруге және ішкі және сыртқы нарықтарда кәсіпорынның бәсекелестік қабілетін жоғарылатуға мүмкіндік береді . Өнертабыстылықты дамытуға көмек көрсету және өз елімізде , шет елде отандық күрделі және қосымша зерттемелердің нәтижелерін патенттік қорғау . Біздің еліміздегі инновацияның даму жағдайын ескеретін болсақ , бізге шетелдік тәжірибеге жүгінгеніміз абзал , оның ішінде дамушы елдердің тәжірибесі қазақстанның қазіргі шындығына жанасады . Солардың ішінде соңғы он жылдықта сәтті келе жатқандардың бірі – Үндістан , ол 7 млрд долларға бағдарламалық өнім , дәрі-дәрмекті - 3 , 5 млрд долларға экспорттайды . Осы елдерде ғылымды көп қажет ететін салаларды құруды жеделдету бойынша Қазақстанға ең жақын келетіні – Бразилия мен Үндістанның тәжірибесі . Ал шетелдік және ТМД елдерінің ішіндегі Ресейдің инновациялық даму тенденциясын сипаттай келе , біздің ойымызша шет мемлекеттерде сияқты ғылымды дамытуға мемлекет көп көңіл бөлуі және мемлекет тарапынан қолдау табуы керек , ал көршілес Ресейде мамандардың болжауы бойынша , осы ғасырдың ортасына қарай Ресей жоғары технологиялар нарығының - 1%-ын бақылай алатын халге жетеді және мұнда жыл сайын 40-50 млрд долл . табыс табады деп күтіледі . Бұл болжам ресейлік өнім өндірушілердің өз орнын сақтап қалуын және нарықтың мынадай сегментінде орнын кеңейтуді ескереді : телекоммуникациялық , оптикалық , геодезиялық құрылғылар , бағдарламалық қызмет көрсету . Әлемдік тәжірибе көрсетіп отырғандай , мемлекет ұлттық инновациялық жүйені құратын негізгі құрылтайшы және қаржылай , материалдық , басқа да ресурстармен көмек көрсетеді . Әлемдік тәжірибе негізінде инновациялық істі ынталандыру үшін нарықтық механизмдердің жеткіліксіз және ұлттық ғылымның деңгейін айтарлықтай көтере алмайтындығын көрсетеді . Сондықтан , біздің көзқарасымызша мемлекет шет елдердегі инновациялық процестерді басқару ерекшелігін және Қазақстан Республикасындағы жағдайды ескере отырып , өз елімізде ғылымды дамытуға өзінің тәсілдерімен реттеу және ынталандыру шаралары арқылы ат салысуы керек . Приоритетті ғылыми-техникалық бағыттар бойынша республикалық мақсатты бағдарламаларды мемлекеттік қаржыландыра отыра , жоғары технологияларды және инновациялық өндірістерді құруға бағытталған ғылыми зерттеулерді және жұмыстарды дамытуға белсенді қатысуы керек деген қорытындыға келдік . Біздің пікірімізше , қай мемлекетте болмасын , инновациялық істің даму келешегі сол мемлекеттің ғылыми-техникалық саясатты қаншалықты табысты жүргізуіне тәуелді . Қазақстан Республикасының 2003 – 2015 жылдары индустриалды-инновациялық даму стратегиясын іске асыру нәтижесінде ұлттық инновациялық жүйе құру болып табылады . Бұл жүйенің негізгі элементтеріне ғылыми-техникалық саласы , кәсіпорындардың инновациялық қызметі және инновациялық инфрақұрылым жатады . Әр элементтің атқаратын рөлі өте маңызды . Ал инновациялық істің дамуы – сол елдің экономикалық өсуінің кепілі болып табылады . 