Жаңа ақпараттық технологиялардың дамуының барлығы да халық үшін . Соттарда қолға алынған жаңа ақпараттық технологиялар - « Үкімет порталы » , « Сот кабинеті » арқылы келіп түсетін талап арыздар мен өзге де арыздарды , жеке және заңды тұлғалардың өтініштерін электронды түрде қабылдаудың жаңа сервистері , мемлекеттік органдардың ведомствоаралық электрондық құжат айналымының кеңейтілуінің барлығы көпшіліктің игілігіне қызмет етуде . Бұл тұрғыда соңғы уақытта қолданысқа енген заманауи технологияның көмегі – SMS хабарламалар жолдау , гибридтік почта , - « Үкімет порталы » және « Сот кабинеті » арқылы келіп түсетін талап арыздар мен өзге де арыздар , мемлекеттік органдардың ведомствоаралық электрондық құжат айналымы сот пен қарапайым халық арасын жақындата түсті және қағаз бастылықты азайтты десек қателеспейміз . Мысалы , Алға аудандық сотына 2015 жылғы 1 тоқсанда сот кабинеті арқылы 148 талап арыз түскен , электронды талап арыздар саны жалпы 74 % құрайды . Сондай-ақ , 07 сәуірге дейін аудандық сотқа сот кабинеті арқылы 4 апелляциялық шағым түсті , аудандық сотқа сот отырысы хаттамаларымен танысу , сот отырыстары үн-бейне жазбаларының көшірмелерін сұрау , сот отырыстарының хаттамаларына ескертпе келтіру , сот актілерінің көшірмелерін сұрау бойынша барлығы 20 арыз түссе , оның ішінде 8 арыз электронды түрде түсті , бұл 40 % құрайды . Сот кабинеті арқылы арыз-шағым беру азаматтардың уақытын , қаржысын үнемдеуге тиімді . Сот кабинетінің осындай артықшылықтарын халыққа жеткізу мақсатында аудандағы мекемелерге , Халыққа қызмет көрсету орталықтарына барып , сонымен қатар сотқа келушілерге , сот кабинеті арқылы арыз-шағым жіберудің жолын , тиімділігін халыққа тұрақты түрде түсіндіріп отырамыз . Мұндай түсіндіру жұмыстары Халыққа қызмет көрсету орталықтарында да жүргізілуде . Аудандық сотқа « Сот кабинеті » арқылы сот отырысы үн-бейне жазбаларының көшірмелерін сұрау туралы 1 арыз түсіп , өтініші толық қанағаттандырылды . « Сот кабинеті » арқылы сот актілерінің көшірмелерін сұрап электронды арыздар да түсуде Бұл сот кабинетінің тиімділігінен халықтың хабардар екенін аңғартады . 