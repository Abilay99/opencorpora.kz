Ойлау . Ойлау дегеніміз – сыртқы дүние заттары мен құбылыстарының байланыс – қатынастарының миымызда жалпылай және жанама түрде сөз арқылы бейнеленуі . Сыртқы дүниені толық тануға түйсік , қабылдау , елестер жеткіліксіз болады . Біз тікелей біле алмайтын заттар мен құбыллыстарды тек ойлау арқылы ғана білеміз . Түйсік , қабылдау процестерінде сыртқы дүниенің заттары мен құбылыстары жайлы қарапайым қорытындылар жасалады . Бірақ қарапайым қорытындылар сыртқы дүние заттары мен құбылыстарының ішкі құрылысын , оның қажетті қатынастары мен байланыстарын жөнді ашып бере алмайды . Ол үшін адам нақты қабылдаудан дерексіз ойлауға көшу қажет . Адамның ой-әрекеті , әсіресе , түрлі мәселелерді бір-біріне жанастыра отырып шешуде өте жақсы көрінеді . Ойлау қабылдау , елестермен тығыз байланысты . Түйсік пен қабылдау танымның бірінші баспалдағы болғандықтан , олардан тыс ешбір ойлау болмайды . Ойлау сезім мүшелері арқылы алынған мәліметтерді өңдейді Адамның ойы әрқашанда сөз арқылы білдіріледі . Біреу екінші біреуге пікірін білдіргенде өзін естісін деп дауыстап сөйлейді . Ой толық сөз күйінде білдірілгенде ғана айқындалып , дәйектелініп , дәлелдене түседі . Адамның ойы ерекше белсенді процесс . Ойдың белсенділігі мына төмендегі жағдайлармен байланысты : 1 ) Ой адамның айналасындағы дүниемен байланыспайынша өздігінен пайда болмайды , ойдағы негізгі мақсат - сұраққа жауап беру , мәселені шешу ; 2 ) Алға қойған мақсатты шешуге қажетті әдіс жолдар қарастыру . 3 ) Мәселені шешу үшін ой әрекетінің жоспарын сызу , оның болжамын ( гипотезасын ) белгілеу ; 4 ) Ойдың дұрыс-бұрыстығын тәжірибеде сынап көру . Адам ойдың дұрыс немесе бұрыс екенін білу үшін оны әр түрлі жолмен шешіп , тәжірибесімен салыстырып , тексеріп отыруы тиіс . Егер адамның ойы айналасындағы дүниемен , адамның тәжірибесімен байланыссыз болса , олармен үйлеспесе ондай ой керексіз , құрғақ ой болып табылады . Адам ойлаған уақытта оны жеті рет өлшеп , бір рет кескені абзал . Егер , адам мәселе шешуде объективтік жағдаймен санаспаса , онысы ақиқатқа қайшы келсе , онда ол алдына қойған мақсаттарды , міндеттерді дұрыс шеше алмайды . Адам сыртқы дүние құбылыстарының сырын көбірек білген сайын оның ойлауы да жетіле түседі , қазір ойлаудың практикалық әрекетпен байланысқан сан-салалы түрлері пайда болды . Адам өз ойлауының ақиқаттығын , яғни шындығы мен қүдіреттілігін , өмірге жарасымдылығын практика жүзінде дәлелдеуге тиіс . Ой амалдары мен логикалық операциялар , оларды орындаудың белгілі ережелері мен жүйесінің пайда болуы - адам ойлауыны зор табысқа жетуінің , тарихи дамуының нәтижесі . Ойлау заңдылықтары мен ережелері сансыз қайталаудың және тәжірибеде тексерілудің нәтижесінде адам санасында бекіп , зор шындыққа айналды . Ойлау адамның сыртқы дүниемен қарым-қатынас жасау процесінде туындап отырады . Адам ойлауының мазмұнын билейтін - объективтік шындық . Адамға алдына мақсат қойып , оны шешуге ұмтылдыратын - оның қажеттері . Ойлау ми қыртысында жүзеге асатын психикалық процесс болғанымен ол табиғаты жағынан әлеуметтік болады . Адам кез келген мәселелерді шешерде , тәжірибеде ашылған заң , ереже , ұғымдарды пайдаланып отырады . Ғылым , техника , өндіріс , ауыл шаруашылығының орасан зор жетістіктері бір ғана адамның ғана емес , көптеген адамдардың , тұтас ұжымдардың , тіпті бірнеше ұрпақтардың ұзақ жылдар бойғы ойлауының нәтижесі . Ойлау процесі бірнеше кезеңдерден өтеді . Ол қажеттіліктен немесе бір нәрселерді түсіндіру , тану керектігінен басталады . Бұл ойлау әрекетінің бірінші кезеңі . Ол адамның түрлі материалдық , рухани қажеттіліктерінен туындауы мүмкін . Тіпті , тамақ ішу қажеттілігі де ойлау процесін тудыра алады . Ойлау процесінің пайда болуы үшін екі шарт қажет : 1 ) Жаңа нәрсені белгілі нәрседен айыра білу ; 2 ) Бұл жаңа және бейтаныс нәрсені тануға , түсінуге , сырын ашуға ұмтылу . Ойлаудың физиологиялық негіздері Павловтың бірінші және екінші сигнал жүйесі жөніндегі іліміне байланысты түсіндіріледі . Ойлау - ми қабығының күрделі формадағы анализдік-синтездік қызметінің нәтижесі , мұнда екінші сигнал жүйесінің уақытша жүйке байланыстары жетекші роль аткарады . Екінші сигнал жүйесінде нерв жүйесі қызмеіінін өз алдына дербес заңдары бар деуге болмайды . Сигнал жүйелерінің мидағы заңдылықтары бірдей . Олардың айырмашылықтары мынада : егер бірінші сигнал жүйесіндегі реакциялар нақтылы құбылыстарға байланысты туса , екінші сигнал жүйесі оларды жалпылап отырады . Ғылыми-техникалық прогресс " ойлайтын " машинаналарды дүниеге келтірді . Қазіргі есептегіш машиналар ( оларды ойлайтын машиналар деп те атайды ) өз жұмысының нәтижесін бағалай алады , программаланған нәрселерді үйрене де , оны жақсарта алуға да шамасы келеді . Машиналар белгілі ережелерге сәйкес мәтінді бір тілден екінші тілге аударады , сөйленіп тұрған сөзді машина тіліне , яғни кодқа айналдырады . Мәселен , осындай машина дойбы да " ойнайды " . Ол адамды ұтып кетуі де мүмкін . Бірақ оқып үйрену қабілеті жөнінен машина адамнан аса алмайды . Машинаға қарағанда адамның оқып үйренуі әлдеқайда жеңіл . Адам өзін машинаға ұтқызбас үшін , өз өнерін жетілдіріп отыруы тиіс . Машинаға тәңірдей табынатын кейбір адамдар : алдағы жерде бәрін машина істейді , ал адамдар қолын қусырып , әзір асқа ие болып қарап отырады дегенді айтады . Бұл - сөз енжар , әрекетсіз адамның сөзі . Машинаның алдына тиісті міндет қойып , оған программа беретін - адам . Осы міндетті қоя білу үшіг адамға мол білім қажет . Машинадан " ақыл " үйренуге болмайды , онда " ақыл " жоқ . Есептегіш машинаның құндылығы – адамның оны дұрыс пайдалана білуіне байланысты . Бұл үшін адамға өз ойлауын үнемі жетілдіріп отыру қажет . Екінші жағынан , машина да адамның ойлау қабілетінің дами түсуіне , оның психикасының шыныға түсуіне жағдай жасайды . Әрқашанда идеяның иесі болумен бірге , машинаға тәуелді болып қалмау жағын да қарастырып отыру - адамның алдында тұрған ең басты міндет . Ой тәсілдері : анализ , синтез , абстракциялау , нақтылау , жалпылау , жүйелеу , топтастыру , салыстыру . Анализ деп – бүтінді бөлшектеп , майдалау , мүшелеу , белгілерге бөліп қарау . Адам өзінің күнделікті әрекетінде заттар мен нәрселерді алдымен бөлшектеп , талдап отырады . Адам нәрсені бөлшектеумен ғана тынбайды , кейін бөлшектеген , ажыраған заттарын қайта қосып , тұтас затқа айналдырып отырады . Синтез деп ой арқылы бүтіннің белшектерін біріктіріп , оны бүтінге айналдыруды айтады . Анализ бен синтез қатар жүріп отырады табылады . Анализсіз синтез , синтезсіз анализ болмайды , Бұл екеуі - бірінен-бірі ешқашан ажырамайтын ой процесінің негізгі компоненттерінің бірі . Мәселен , мылтықты жеке бөліктерге ажыратсақ , бұл - анализ ( талдау ) болады да , кейіннен осы бөліктерді белгілі тәртіппен құрастырсақ синтез ( топтастыру ) болады . Балаларда оқу , жазу , есептеу дағдылардың қалыптасу жолы да осы анализ , синтез операцияларының принциптеріне негізделген . Адам ойлауына анализ бен синтездің дәрежесі түрлі жағдайларға байланысты ( жас , білім , тәжірибе ) әр қилы көрініп отырады . Мәселен , бөбектің қағазды екіге бөлуі де , Эйнштейннің салыстырмалы теориясы да анализге жатады . Бірақ бірінен екіншісінің айырмашылығы жер мен көктей . Бөбектің қағазды екіге бөлуінде анализ практикалық амал ретінде көрінсе , Эйнштейннің салыстырмалы теориясында анализ теориялық ой тәсілі ретінде көрінеді . Салыстыру . Анализ бен синтездің негізінде салыстыру деп аталатын ой операциясы пайда болады . Салыстыруда заттардың ұқсастықтары мен айырмашылықтарын айқындау . Әдетте бір тектес ұқсастықтары бар заттар салыстырылады . Салыстыра отырып біз олардың айырмашылықтарын көреміз . Әйтпесе олар теңбе-тең болып қабылданар еді . Мәселен , мұғалім балаларды жазуға үйреткенде әр бір әріптерді жеке және ұқсас әріптерді П мен Н , Ш мен Щ-ны салыстырып көрсетеді . Топтау салыстырудан барып шығатын күрделірек операция . Басты және қосалқы ұқсас белгілері негізінде заттар топтастырылады . Мәселен , кілтпен бұрап жүргізетін ұшақты бірде металл бұйымдарға енді бірде ойыншықтарға , енді бірде модельдер тобына жатқызуға бролады . Ойлау операциясының келесі түрі абстракция . Шындықтағы заттар мен құбылыстарды жалпылау арқылы оның елеулі қасиеттерін басқа қасиеттерінен ойша бөліп алуды абстракция дейді . Мәселен , квадрат , трапеция , параллелограмма деген сездерді " төрт бұрыш " деген сөзбен белгілесек , соңғысы абстракция болады . Сондай-ақ , бор , қар , қант секілді заттардың ортақ касиеті ретінде " ақшыл " деген сөзді алсақ , бұл да абстракциялық ұғымға жатады . Абстракцияға қарама-қарсы процесті нақтылау деп атайды . Нақтылау - абстракциялық ұғымды соған сәйкес келетін жеке ұғымдармен түсіндіру , яғни жеке заттар мен нәрселер туралы ой . Мәселен , жылқы деген жалпы ұғымды құлын , тай , құнан , дөнен , айғыр , бие деп бөлетін болсақ , мұндағы жылқының жеке түрлері нақтылауға мысал бола алады . Нақтылау абстракцияға қарағанда , ұғымды көрнекі етіп түсіндіруге мүмкіндік береді . Жалпылау дегеніміз бір текті заттардың , құбылыстардың ортақ қасиеттерін оймен біріктіру . Жалпылау үшін заттардың ерекше маңызды белгілерін таба білу керек . Мәселен , алма , өрік , мейіз , алмұрт ұқсас белгілері жиналып келіп , « жемістер » деген жалпы ұғымды береді . Жалпылау арқылы шындықтағы заттар мен құбылыстарды белгілі принцип бойынша орналастыруды жүйелеу ( систематизация ) дейді . Жүйелеудің жоғары түрі - классификация . Жүйелеуде заттар мен құбылыстарды топтастырғанда , белгілі бір ұқсастықтарына қарай жүргізілмейді . Жүйелеу осы топтың ішінен одан да кіші топтар мен бөліктерді саралайды . Мәселен , арыстан , жылқы , сиыр , қасқыр , қой бәрі жануарлар болғанымен жылқы , қой , сиыр , үй жануарларына , арыстан , қасқыр тағы жануарларға жатады . Сол сияқты жануарлар - типке , типтен - класқа , кластан - отрядқа , отрядтан - отбасыға , отбасыдан - текке , тектен - түрге жүйеленеді . Жүйелеу арқылы өсімдіктер дүниесін , химиялық элементтерді белгілі классификацияға келтіруге болады . Жүйелеу ой тәсілі қазақтарда ерекше дамыған . Мәселен олар шөпті ащы ( көкпек , изен , жусан ) , тұщы ( қияқ , боз ) , құрғақ , сулы деп бірнешеге бөледі . Шөптерді қай малдың жейтініне қарай да топтастыруға болады . Айталық , түйе үшін : жапырақ , шағыр , изен қой жейтіндері : жоңышқа , қына десек , жылқыға - боз , қияқ , беде , ебелек , бидайық бөлген . Ойлау формалары : ұғым , пікір , ой қорытындысы . Ойдың бастапқы формасы болып ұғым есептеледі . Ұғым дегеніміз заттар мен құбылыстар туралы ой . Ұғымда заттардың жалпы және негізгі қасиеттері бейнеленеді . ( Мәселен , мектеп , оқушы , мұғалім әр текті ұғымдар ) . Адам ұғым арқылы дүниедегі заттар мен құбылыстарды ( жеке , дара , жалпы жинақтай ) өзіне тән белгілерін , байланыстарын , қатынастарын миында сәулелендіреді . Ұғымда адам жеке заттардың ғана бейнелерін елестетумен тынбайды , ол сол заттардың мазмұнын ашып , ішкі байланыстарын танып-біліп отырады . Ұғым елестеулерге қарағанда мағыналы , терең жәнс ықшам болып келеді . Ұғымдар дара және жалпы болып бөлінеді . Мәселен , « Ақтау қаласы » , « Абай Құнанбаев » дара ұғым болса , « қала » , « адам » жалпы ұғым болады . Кейде жинақтаушы ұғым да болуы мүмкін . Мәселен , « мәжіліс » ( депутаттар мәжілісі ) , « кітапхана » ( балалар кітапханасы ) Бала мектепке келгесін ғылыми ұғымдарды меңгере бастайды , оның білім , дағдыларының түсуі ғылыми ұғымдардың негізін меңгере білуге қолайлы жағдай туғызады . Әрбір ұғымда белгілі мазмұн болғандықтан , ол ұғымды бірден меңгеру оңай емес . Бұл үшін ойлау тәсілін меңгере білу қажет . Шындықтағы заттардың қарапайым байланысы пікірлерден көрінеді . Пікір - бұл бір зат туралы мақұлдау не оны бекерге шығаруда көрінетін ойлаудың формасы . Пікір ақиқат және жалған болып бөлінеді . Мәселен , « Ақтау - әдемі , жас қала » десек , бұл шындыққа сай ақиқат пікір болады да , ал « Қасқыр қауіпті аң емес » десек , бұл жалған пікір болып табылады . Әрбір пікірде үш бөлім болады . Олар : бастауыш , баяндауыш және байланыс . Мәселен , жоғарыда келтірілген пікірде : « Ақтау » - логикалық бастауыш . « Әдемі , жас қала » - логикалық баяндауыш . Байланыс сөздер ( « деп » , « дегеніміз » , « айтамыз » ) пікірде көбінесе айтылмай , тек ойға алынып отырады . Пікір грамматикада сөйлем делінеді . Пікір де ұғым сияқты тек тілдік материал негізінде , тілдік терминдер мен сөйлемдердің негізінде ғана туып , өмір сүре алады . Пікір мен сөйлем бір-бірімен тығыз байланысты . Өйткені бұл екеуінің негізгі мүшелерінің мазмұны біреу . Пікірлердің әр түрін , оның оның ерекшеліктерін логика ғылымы жан-жақты қарастырады . Психология , негізінен ойлау формасы ретінде пікірдің мазмұнын зерттейді . Ойлаудың формаларының бірі – ой қорытындысы . Ой қорытындылары дегеніміз бірнеше пікірлерден жаңа бір пікір шығару тәсілі . Қорытынды шығару үшін оларды белгілі тәртіпке бір-бірімен байланыстыруымыз қажет . Катар тұрган кездейсоқ пікірлерден ой қорытынды шықпайды . « Жаңбыр жауды » , « Қоңырау соқты » деген екі пікірдің арасында ешбір логикалық байланыс жоқ . Сондықтан , бұл екі пікірден үшінші жаңа бір пікірдің тууы мүмкін емес . Ой қорытындысының үш түрі болады : дедукциялық , индукциялық , және аналогиялық ой қорытындысы деп аталады . Индукция дегеніміз жалпыдан жекеге қарай жүретін ой қорытындысы . Мәселен , « ағаш жанады , көмір жанады , қағаз жанады » деген жеке пікірден « барлық органикалық заттар жанады » жалпы ой қорытындысы жасалады . Дедукция - жекеден жалпыға қарай жасалатын ой қорытындысы мәселен , « Барлық тірі организмдер оттегі жоқ жерде тіршілік ете алмайды , ал балық тірі организмнің бірі , олай болса балық оттегі жоқ жерде тіршілік ете алмайды » деген жеке ой қорытындысына келеміз . Индукция мен дедукция ойымызда қатарласа жүріп отырып , бірінсіз бірі болмайды . Аналогия дегеніміз - ұқсастық бойынша ой қорытындыларын жасау . Мәселен , Ньютон бүкіл әлемдік тартылыс заңын тапқанда , ой қорытындысының осы түріне сүйенген . Ол жер үстіндегі денелердің қозғалуы , әсіресе , құлауы мен аспан денелерінің қозғалуы арасындағы ұқсастықты түсіндіруде аналогияны келтірді . Аналогия осындай ғылыми гипотезаның бастамасында елеулі роль атқарады . Ой қорытындылары адамды мәселені теріс шешуге де әкелуі мүмкін . Сондықтан ол практика мен табылған шешімдерді басқа белгілі фактілермен жан-жақты салыстырулар көмегімен үнемі тексеріп отыруды қажет етеді . Егер , студент қыз қиын емтиханды сәтті тапсыруға үстіне киген жасыл көйлегі бірден-бір себеп болады деген ойқорытындыға келіп , осы « құтты » көйлегіне сеніп келесі емтиханға да дайындалмай барса , практика оның жасаған ой қорытындысының қате екендігін көрсетеді . Өйткені , көйлек пен емтихандағы жетістік бір – бірімен себептік байланысы жоқ , тек қыздың тәжірибесінде кездейсоқ дәл келген екі шарт қана . Ойлаудың үш түрі болады : Практикалық ойлау , нақтылы-бейнелі ойлау , теориялық ойлау . Практикалық ойлау - нақты заттармаен тікелей байланыса ой қызметін орындау түрі . Мәселен , машина моторының неліктен бір қалыпты жұмыс істемей тұрғандығын білу үшін жүргізуші капотты көтереді , мотордың қызуын байқайды , контактілерді тексереді , егер қажет болса сымдардың ұшын тазартады , кей жерлердегі шайбаларды нықтайды , свечаларды алып қарайды , майды үстемелейді . Ойдың мұндай түрі практикалық деп аталады . Оны шешу тәсілі - практикалық әрекет . Нақтылы-бейнелі ойлау - елестер мен психика өрнектерін арқау еткен ойлау түрлері . Адам заттың бейнесін ғана емес , оның қимыл-қозғалыстары туралы ойлайды . Мәселен , адам мылтықтың құрылысын қандай , оны қандай бөлшектерге бөлуге болады десе , мұндайда оның ойы көрнекті , бейнелі болады . Ал мылтықты қолына ұстап , оны түрлі бөлшектерге бөліп әрекет етсе , көрнекті әрекет ойы болады . Керек жерге қай жолмен тезірек жетуге болатынын ойластырған адам барар жолдың барлығын көрнекі бейнемен елестетіп шығады . Ол олардын әркайсысының ұзақтығын , жол сипатын , жүріп өтуге кететін уақытын салыстырып талдайды , мәселені ойша шешеді . Ойлаудың мұндай түрі нақтылы-бейнелік деп аталады . Теориялық ойлау - абстракт түсініктерді пайдалану және жалпыланған заңдылықтарды ашумен байланысты ойлау түрі . Егер мәселе теориялық түрде қойылса , оны шешу үшін абстракциялық ұғымдарды , теориялық білімдерді пайдалану талап етіледі . Мәселен , оқушыға оқыған шығармасының әдеби қаһармандарының қайсысының пікірі дұрыс екенін анықтау тапсырылса , ол кітап қаһармандарының барлық нақтылы қылықтарын талдаудан өткізуі , оларды « борыш » , « намыс » , « берілгендік » , « патриотизм » сияқты ұғымдармен берілетін қоғамда-қабылданған мораль нормаларымен салыстыруы қажет . Мұндай ой теориялық ( сөздік-ұғымдық ) деп аталады . Қолданылатын құрал-жабдықтарына тәуелді ойлау келесі түрлерге бөлінеді : Вербалды ( сөздік ) және визуалды ( көру ) , нақты және дерексіз ( абстракт ) ойлау . Бағыт-бағдарына қарай ойлау бірнеше түрге ажыратылады : Логикалық ( қисынды ) ойлау - логикалық амалдар ( салыстыру , жүйелеу , қорыту ) жәрдемімен орындалатын ойлау түрі . Синкретикалық ( біріктіру ) ойлауда құбылыстар мәнді қатынастарынан емес сырттай ұқсастық белгілері бойынша өзара байланыстырылады . Шешілетін мәселе мен орындалатын іс-әрекеттердің стандартты немесе стандартты болмауынан келесідей ойлау түрлері ажыратылады : алгоритмдік , дискурсив , эвристикалық , және шығармашыл ойлау . Алгоритмдік ойлау – типтік мәселелерді шешуге қажет алдын-ала белгіленген ережелерге , әрекеттердің қалыпты бірізділігіне орайласқан ойлау түрі . Дискурсив ойлау - өзара байланысты ұғымдар жүйесіне негізделген ой әрекет түрі . Шығармашыл ойлау – соны жаңалықтар ашуға , түбегейлі жаңа нәтижелерге қол жеткізетін ой қызметі . Эвристикалық ойлау – қалыптан тыс мәселе , міндеттердің шешімін табуға бағытталған өнімді ойлау процесі . Танымдық процестер өздерінің өту сипаттары бойынша шұғыл сезімдік ( интуитивтік ) және аналитикалық ( талдауға негізделген ) болып бөлінеді . Шұғыл сезімдік ( интуитивтік ) ойлау сипаты : өтуі шапшаң , толық түсінікке келмеген , кезеңдері анық емес . Ойлаудың арнайы түрі акустикалық – психикалық сырқаттармен көрінеді ( ақылдан адасу , ес ауу жағдайында ) . Өмірде мұндай сырқатта ойдың өтпелі формалары көптеп кездеседі , нақты тәжірибеден шамалап ажырасудан бастап , негізсіз шындыққа тіпті жанаспайтын қиялилыққа дейін . Тұлғаның өзіндік өзгешелігін , даралығын құрайтын көптеген қасиеттерінің ішінде ақыл сапаларының елеулі мәні бар . Олар адамның ақыл-ой қызметінің ерекшеліктерінен , оның ақыл-ой қабілетінің өзіндік өзгешеліктерінен көрінеді . Ақыл-ойға қабілеттілік деп нақты бір адамның ойлану өзгешелігін білдіретін сапалар жиынтығы айтылады . Ақылдың мұндай сапаларына білім құмарлық , ізденімпаздық , ой тереңдігі , ақылдың икемділігі мен оралымдылығы , логикалылығы , дәлелділігі , сыншылдығы тағы басқалар жатады . Білім құмарлық пен ізденімпаздық . Ақылдың бұл сапалары әлі белгілі емес жайттарды білу , адамның күнделікті өмірінде кездесетін жаңа , айрықша нәрселерді ашу ( ұғыну ) қажеттілігі ретінде пайда болады . « Білім құмарлық » пен « ізденімпаздық » ұғымдары көбінесе синоним ретінде қолданылады , дегенмен олардың арасында аздаған айырмашылық бар . Білім құмарлық деп әдетте адамның өмірде кездесетін жана нәрсені білуге ұмтылысы айтылады . Ізденімпаз деп нәрсені жан-жақты білуге , өзіне әлі таныс емес құбылыстар мен байқаған фактілерінің негізгілеріне жетуге , бұл фактілердің шығу көздерін білуге , яғни онымен байланысты нәрсенің бәрін анықтауға , онда өзгеріс туғызатын жағдайларды ашуға ұмтылатын адамды атайды . Үнемі жаңалыққа ұмтылу , сол жаңаны білуге , өмірде байқалған құбылыстардың әр қырын керуге талпыну ретіндегі білім құмарлық пен ізденімпаздық ескі трафаретті бағаларды , түсіндірмелерді , әрекет тәсілдерін қанағат тұтпайтын адамға тән сипат . Ақылдың тереңдігі . Мәселе қою - ақыл-ойлық қызметтің аса маңызды буыны . Оны шешу үшін бастыны қосалкыдан , жорамалды шындықтан , құбылысты шығу тегінен , негізгіні детальдан ажырата білу қажет . Сұрақ қоя білу ( « неліктен , неде » ) және құбылыстың тегін ашу , құбылыстар , арасындағы және олардың өз ішіндегі кез келген емес , ең негізгі , елеулі байланыстарды таба білу ақылдың тереңдігін білдіреді . Терең ақыл үстірт білімді , « біреудің айтуы арқылы » білуді қанағат тұтпайтын адамдарға тән сипат . Ақылы терең адам зерттелінін жатқан фактінің ең мәнді жақтарын ашуға және оның өзіне белгілі басқалай құбылыстармгн жан-жақты байланысын жасауға талпынады . Сондықтан терең ақыл көбінесе білім құмарлықпен ұштасады . Ақылдың икемділігі мен оралымдылығы . Әр мәселені шешу үшін адамда бар тәжірибені кеңінен және өте мұқият мүшелеп пайдалану талап етіледі ; сондықтан оның ойлауы икемді және оралымды болып келуі керек . Нақты мәселені шешуге сан алуан түрлі білімді жұмсай білетін адам жайлы осыны айтуға болады . Ол бұрын орныққан байланыстардан назарын басқа жакқа тез аударуға , жаңа үйлесімдер жасауға таныс ұғым , бейне , байланыс , заңды жаңа қатынастарға енгізуге , затқа жаңа , әдеттен тыс тұрғыдан қарауға , елеусіз болып көрінетін фактілерді салыстырып , тиісті қорытындылар жасауға да қабілетті . Ақылдың осындай оралымдылыгы - ойлау тереңдігі мен шапшаңдығы үйлесімін тапқан ақыл тапқырлығынан көрінеді . Әдеттен үйлесімділік , ең маңызды жайтты тез анықтаушылық , жаңа шешімдерге оңай келушілік ақылдын тапқырлығын , ор-лымдылығын , сонылылығын білдірсді . Логикалылық . Ақылдың бұл сапасы ой процесінің өзінін барысын сипаттайды және алдымен талдау - синтездеу-арақатысымен анықталады . Ойлау процесінің бағытының айкындығы , оның бір ізділігі , қойылған мәселеге сай келушілігі , логикалылығы , барлық ірі және ұсақ детальдарды салыстыра білушілік адамға болашақ ( немесе бұрын болған ) құбылыстын барысын анықтауға мүмкіндік береді . Ақылдың мұндай логикалылығына мысалы , ертең болатын шайқастың барысын жоспарлайтын қолбасшы , жана формула шығаратын математик , әр окүшы мен бүкіл сыныптағылардың ерекшеліктерін жақсы білетін педагог ие . Ақылдың дәлелділігі мен сыншылдығы . Адам танымның ең жоғары сатысына алдында тұрған мәселені дұрыс шешуге жеткенде ғана емес , өз шешкендерін негіздей білгенде көтеріледі . Адамның ойлауы дәлелділік пен нанымдылыққа оның пікірлерінің , қорытындыларының дұрыстығын растайтын фактілерді , шындық құбылыстарын , ашылған заңдылықтарды өзінде бар білімнен іріктеп алуды білетін шағында ғана емес , сонымен катар осыған басқаларды да нандыра алатын шағында ие болады . Ойлаудың дәлелділігі келтірілген негіздеудің логикалығын , бір ізділігін қажет етеді . Білімді пайдалана білу және өзіңе де , басқаға да адамның бұл ережені қолданған , арнайы жасаған себептерін түсіндіру - ойлау процесінің өзін оның барлық буындарында реттеп , өтуінің бір ізділігін де қадағалап отыруды қажет етеді . Ойлаудың бұл ерекшелігі ақыл-ой қызметінің бүкіл процесіне ақылға қонымды және дәлелді сипат береді . Ойлау сапаларының төмендегідей түрлері болады . Ойлау өрістілігі - адамның мәселені тұтастай қамтып , сон бірге оның жекеленген тұстарын да назардан шығармау қабілеті . Ой тереңдігі - күрделі мәселелердің мәніне жете енуден көрінеді тереңдігіне қарсы сапа - ой үстірттігі Мұндайда адам басты нәрсені көрмей , қажеті кем жағдайлардан аса алмайды . Ой дербестігі - адамның жаңа міндеттерді алға тартып , басқалар жәрдемінсіз-ақ оларды шешудің жолдарын таба білу . Ой асығыстығы - тұлғаның кезіккен мәселені жан-жакты ойластырып алмай , кандай да бір тарапын үзіп алып , шешім беру , жеткілікті ой сарабынан өтпеген жауаптар мен пікірлер айту әдеті . Ой икемділігі – мәселе шешудің дәстүрлі , бұрыннан қалыпт әдіс-тәсілдері құрсауына маталып қалмай , қалыптан тыс шешім жолдарын іздестірудегі еркіндігі , жағдай өзгерістеріне орай жаңаша ой жүргізу қабілеттілігі . Ой жүйріктігі - адамнын ауысқан , бейтаныс жағдайлар мәнін жылдам түсініп , ойланумен дұрыс жол таба білу касиеті . Ойлау әрекетінде көрініс беретін шабандық нерв жүйесінің типі - жай козғалғыштығымен байланысты . Ой сындарлылығы - адамның өзінің де , өзгенің де ой , пікірін шынайы бағалай білу ептілігі , алға тартылған тұжырымдар мен қорытындыларды тиянақты әрі жан-жақты тексерістен өткізу қабілеті . Ойлаудың жеке- даралықты ерекшелігі әр адамның өзін өз қызметімен байланысты ойлау түрлерін таңдай білуіне байланысты . Мысалы , бір адам - көрнекі - әрекеттік ой түрін таңдаса , екншісі - көрнекі - бейнелі ой толғастыруды қалайды , ал үшіншісі , тұлғалық деңгейі жоғары адам - абстракт-логикалық ойлауды қару етеді . 