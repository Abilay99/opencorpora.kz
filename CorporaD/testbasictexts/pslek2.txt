Психология ғылымының зерттеу әдістері . Жаңа әрі тың фактілермен үнемі толықтырылып отырмаса , ғылым дами алмайды . Фактілер жинау үшін ғылыми негізделген әдістерді пайдаланғанда ғана ғылым дұрыс және табысты дамуы мүмкін . Сондықтан ғылым дамып , қоғамның даму деңгейінен қалыспай отыруы үшін , зерттеу әдістерін қолданып , сол пәннің мазмұнын байытып , кеңейтіп , жаңа табыстарға жетіп отыруы керек . Психология , кез-келген ғылым сияқты , әр түрлі әдістердің біртұтас жүйесін қолданады . Психология әдістерінің төрт түрлі тобын атап көрсетейік . Ұйымдастыру әдістері : салыстырмалы әдіс ( жас ерекшелік , іс-әрекеті бойынша әр түрлі топтарды салыстыру ) ; лонгитюдтік әдіс ( бір адамдарды ұзақ уақыт бойы бірнеше қайтара зерттеу ) , кешендік әдіс ( зерттеуге әр түрлі ғылым өкілдері қатынасады , бір объектіні әр түрлі амалдар арқылы зерттейді ) . Эмпирикалық әдістер . Оған байқау , эксперименттік әдістер ( табиғи , және лабораториялық ) ; психодиагностикалық әдістер ( тестер , анкеталар , сауалнамалар , социометрия , әңгімелесу , сұхбат ) ; іс-әрекет нәтижелерін талдау ; биографиялық әдістер енеді . Мәліметтерді өңдеу әдістері : сандық ( статистикалық ) және сапалық ( материалдарды топтарға бөлу , талдау ) . Коррекциялық әдістер : аутотренинг , топтағы тренинг , психотерапевтикалық әсер ету әдістері және Ұйымдастыру әдістері көбіне жас ерекшеліктер психологиясында қолданылады . Психологияның осы жүйесінің азды-көпті өзіндік ерекшеліктері бар . 1 ) салыстырмалы әдіс . Әр жастағы баланың психикасын зерттеп , әр жас туралы табылған мағлұматтар статистикалық жолмен салыстырылады . Салыстыру жолының мұндай түрін «кесінді» тәсіл деп аталады . Себебі салыстыру кезінде бала психикасы үздіксіз зерттелінбейді , оның әр жастағы психикасын тиіп-қашып зерттейді . Зерттеудің келесі жолы генетикалық жол . Бұнда баланың бір қасиетін алады да , соны ұзақ уақыт ( 1 жыл немесе 3 жыл , одан да көп жылдар зерттейді ) . Осы әдісті лонгитюдтік әдіс те атайды . Зерттеудің бұл жолы тым сирек кездеседі . Себебі бір немесе бір топ баланы ( 10 , 20 , 30 ) үздіксіз зерттеу қиын . Психикалық дамуды көлденең немесе кескінді зерттеулердің мәні мынада : дамудың ерекшеліктері туралы қорытындылар , әр түрлі жастағы , әр түрлі даму деңгейіндегі , әр түрлі тұлғалық ерекшеліктері , клиникалық реакциялары және бар , салыстырмалы балалар топтарының бірдей сипаттамаларын зерттеулер негізінде жажүйесіды . Бұл әдістің негізгі ерекшелігі : зерттеудің салыстырмалы жылдамдығы - қысқа уақыт ішінде нәтижелерге жету мүмкіндігі . Салыстырмалық әдістің мәні : даму барысындағы жекелеген психологиялық актілер мен мінез-құлық механизмдерін қарастырып , басқа ағзадағы ұқсас құбылыстармен салыстыру . Бұл әдіс зоопсихология мен балалар психологиясында кең таралған . Эмпирикалық әдістер . Бұл әдістер тобы негізгі әдістер болып саналады . Байқау әдісі . Белгілі жоспар бойынша жүйелі түрде біраз уақыт бойына зерттелуші адамның психикалық ерекшеліктерін қадағалауды байқау әдісі деп атайды . Байқау табиғи жағдайда , зерттелінуші адамның әрекетіне әдейі араласпай-ақ жүргізіледі . Осы әдіс арқылы зерттелінүшінің мимикасын ( бет құбылысын ) , сөз реакцияларын , түрлі қимыл-қозғалыстарын , мінез-құлқының жекелеген жақтарын байқауға болады . Сондай-ақ адамның ерік күші , сезім ерекшеліктері мен темпераменті де байқау әдісі арқылы ажыратылады . Мысалы , мектептегі оқушының ойлау және сөйлеу ерекшеліктерін зерттеу керек болса , ол үшін зерттеуші оқушының әрбір сабақ үстіндегі жеке сөздері мен сөйлемдерін стенографиялап , күнделікке түсіреді , кейін оны тиянақты түрде талдайды да , тиісті қорытынды шығарады . Ғылыми-зерттеу жұмыстарының түрлі ерекшеліктеріне қарай байқау әдісінде кейде қарапайым аспаптар да қолданылады . Мәселен , зерттелетін объектіні суретке түсіру үшін - фотоаппараттар , зерттелінуші адамның сөз тіркестерін жазып алып , кейін оны қайтадан жанғырту үшін магнитофон , диктофон пайдаланылады . Байқау әдісінің нәтижелі болып шығуы үшін қолданылатын қажетті кейбір шарттар : 1 ) Байқаудың ұзақ уақыт бойына жүргізілуін және бір фактінің өзі бірнеше рет қайталанып зерттелуін қамтамасыз ету ; 2 ) Байқалған фактілерді сол сәтте жазып отыру , зерттелінүшінің сөз реакцияларын стенографиялау ; кейін оған мұқият талдау жасау ; мұндағы басты фактілерді іріктеп алу - осы әдіске қойылатын негізгі талаптардың бірі . Сан рет жүргізілген байқаудың нәтижесіне байланысты ( егер байқауға студент алынған болса ) ұстазбен бірлесе отырып , студенттің оқу әрекетін одан ары жаксарту үшін нақтылы шаралар белгіленеді . Бұл әдіс адамдардың психологиялық ерекшеліктерін зерттеуде жиі қолданылады . Байқау әдісінің кейбір кемшілікгері де бар . Біріншіден , зерттеуші мұнда өзіне керек құбылыстарды әп сәтте зерттей алмайды да , көп уақыт жіберіп алады , екіншіден , байқауды әр уақытта ойлағандай ұйымдастыруға жағдай болмай да қалады . Бұл әртүрлі кездейсоқ объективтік жағдай ( байқауға алынған оқушының сабаққа келмей қалуы ) субьективтік жағдай ( бақылаудың қиынға соғуы , зерттеушіде бақылағыштық қасиеттің жоқтығы ) себептердің кездесетіндігіне байланысты . Мысалы : Біз екі баланың ойынын байқайтын болсақ , күнде сол балалар ойнайтын жерге берып , олардың ойындарын байқап , мұны қағаздарға жазып отырамыз . Олардың ойнайтын , әрекет ететін жағдайлары қандай болса , бізде сол жағдайларға байқау жүргіземіз . Егер сол балалар күндегі ойнайтын жеріне , күнде келіп тұрмай , бірінші күні бір жерде басқа күнде басқа жерге баратын болса , байқауды жүргізу үшін бізде олардың артынан баруымыз керек , күнде ойнайтын балалардың саны да өзгеріп отыруы мүмкін . Осы айтылғандарға қарай бұл әдістің ғылыми деректері кейде көмірек болады . Байқауды жүргізіп болған соң , байқаушы толық психологиялық анализ жасап , байқаудың қорытындысын шығарады , бірақ бұл қорытындыға өзіндік пікірін қоспай , байқалған әрекеттердің қорытындысын объективтік түрде шығарғаны жөн . Міне , осы айтылған шарттарды орындағанда ғана объективтік байқау әдісі ғылыми әдіс бола алады . Байқау әдісінің бірнеше кемшіліктері бар : Байқаушы адам оны өне бойы белсенсіз болады , өздігінен байқауды ұйымдастыра алмайды . Байқалатын адамдардың әрекеттеріне қатысып , оларды өзгерте алмайды . Байқаушы көбінесе байқалатын адамның ықпалында болып , ол қандай әрекет істесе соны ғана байқап , жазып отырады ; Байқау жүргізгенде , әр уақытта байқалатын жағдай бір қалыпта болып келе бермейді . Сол себептен байқаудың нәтижесі әр уақытта әр түрлі болып шығуы мүмкін . Қорытып айтқанда , объективтік байқауды жүргізгенде жағдай бір қалыпты болмайды , сондықтан байқау нәтижесін де бірыңғай толық түрде объективтік болып шықпайды ; Байқаудың нәтижесін қорытқанда , байқаушы адам қорытындыға өінің жеке субъективтік пікірлерін қосып жіберуі мүмкін . Байқау жөнді болу үшін , объективтік байқау жүргізгенде осы кемшіліктерді еске алып , бұлардың басқа әдістер арқылы жойып , объективтік байқау әдісі арқылы алынатын материалдардың кемшіліктерін толықтырып отыру қажет . Байқау әдісіне қарағанда психикалық құбылыстарды эксперименттік әдіспен зерттеудің біраз артықшылықтары бар . Павлов : "Байқау табиғаттың ұсынғанын жинайды , ал тәжірибе табиғаттан өзінің тілегенін алады" , - деп тегін айтпаған . Эксперимент әдісі . Бұл әдіс бойынша зерттеуге керекті психикалық құбылыстарды түрлі аппараттарды , аспаптарды қолдану арқылы жүзеге асырылады . Экспериментті әдіс арқылы кейбір жеке психикалық функцияларды даралап және дәл зерттеуге болады . Эксперименттің өзі лабораториялық және табиғи болып бөлінеді . Лабораториялық эксперимент XIX ғасырдың ортасынан бастап , жеке психикалық процестерді зерттеу үшін эксперимент кең түрде қолданыла бастады . Неміс ғалымы Вундт психикалық құбылыстарды эксперименттік әдіспен зерттеудің негізін салды , тұңғыш рет лаборатория ашты . Психологтар алғаш рет көру , есту , иіс түйсіктерін зерттеу үшін экспериментті пайдаланды . Сексенінші жылдары ес құбылыстарын зерттеу лабораторияда тұңғыш жүргізіле бастады . Арнаулы әдістер қолдану арқылы жаттап алудың тездігі мен дәлдігі , ұмытудың жылдамдығы өлшенілді . Орыс психологы Ланге эксперимент әдісімен зейін мен қабылдауға зерттеу жүргізді . Француз психологы Бине алғаш рет ойлау процесіне тәжірибе жасады . Осы зерттеулердің нәтижелері психологтардыи І- ші дүниежүзілік конгресінде ( Париж , 1889 ) талқыланды . XX ғасырдың басында психология ғылымының карамағыңда ондаған лабораториялар болды . Осындай жақсы жабдықталған психологиялық лабораториялардың бірін орыс психологы Челпанов ұйымдастырды . Бұрынғы КСРО Педагогикалық ғылымдар академиясына қарасты психологиялық институтының , ( Мәскеу ) лабораториялары жоғары техникамен жабдықталған үлкен ғылыми-зерттеу мекемесі болып отыр . Киев , Тбилиси қалаларындағы психология институттарында да осындай лабораториялар бар . Профессор Красногорский балалардың жоғары дәрежелі нерв қызметінің даму жолдарын , ал профессор Иванов-Смоленский адамдардың бірінші және екінші сигнал жүйелерінің қызметін зерттеген . Психикалық процестерді зерттеуде көптеген аспаптар қолданылады . Мысалы , психикалық процестердің пайда болу шапшандығын өлшеу үшін - хроноскоп , тері түйсігінің сезгіштігін байқау үшін - эстезиометр , зейіннің көлемін анықтау үшін - тахистоскоп , есітуді өлшеу үшін - аудиометр , денедегі бұлшық еттердің жұмысын тіркеп отыру үшін - эргографты пайдаланады . Эксперимент әдісі - себеп-салдар байланыстарын қарастыру мақсатындағы зерттеу әрекеті . Оның мәні мынада : - зерттеуші зерттелетін құбылысты өзі тудырады және оған белсенді ықпал етеді ; - эксперимент жасаушы құбылыс жағдайларын өзгерте алады ; - эксперимент нәтижелерді бірнеше рет шығаруға мүмкіндік болады ; - эксперимент математикалық формулалар арқылы белгіленетін санды заңдылықтарды орнатады . Байқау әдісі сияқты эксперименттік әдістің де дұрыс жағдайлары мен бірге бірнеше кемшіліктері де бар . Бұл әдістің жасанды жағдайда жүргізіліп , яғни зерттелетін адамдар , арнайы ұйымдастырылған лабораториялық қабинеттер де зерттелетіндіктен , ол адам өзін табиғи жағдайда ұстамайды . Жаңа жағдайдың әсерінен зерттелуші адам біраз қысылып , оның психикалық әрекеттерінде кейбір өзгешеліктер пайда болады . Ресейдің белгілі психологы Лазурский эксперименттік әдістің кемшіліктерін жою мақсатымен оған бірнеше қосымшалар енгізіп , оны табиғи эксперимент әдісі деп атаған . Лазурский байқау әдісімен экспериментік әдістің дұрыс қолайлы жақтарын бір біріне қосып толықтырған . Бұл әдіс әдейі ұйымдастырылған лабораторияда , қабинеттерде жүргізілмей , табиғи жағдайда жүргізіліп , адам күнделікте жүретін , тұратын , еңбек ететін жағдайында зерттелінеді . Мысалы , балалардың психикалық әрекеттерін зертейтін болсақ , ол балаларда күнделікті үйренген сыныбында немесе бірге оқитын жолдастарының арасында , ойнап жүрген уақытында , үй ішінде , балалар бақшасында зерттеуге болады . Бұл әдіс арқылы адамның жеке-жеке психикалық функцияларын ғана емес , адамның барлық әрекеттерін тұтасмен толығымен зерттеуге мүмкіндік бар . Зерттеу жүргізілерде , кейбір өзгешеліктер енгізіп , солар арқылы зерттеуді жүргізуге болады . Мысалы , мұғалім кейбір балалардың суреттерді байқауын сабақ үстінде зерттейтін болса , ерте бастан балаларға көрсету үшін арнап , бірнеше суреттер даярлап , күндегі сабағын қалай жүргізсе балаларға зерттеу жүргізетін күні де сабағын бұрынғы күйінде жүргізеді . Жоғарыда айтылған әдістер сияқты табиғи эксперименттік әдістің де бірнеше кемшіліктері де бар : бұл әдіс көп қолданылмаған , көп зерттелінбеген , теориялық негіздері түгел ашылмаған және бұл әдіс арқылы психологиялық функцияларды эксперимент әдісіндегідей жекелеп , даралап толық түрде зерттеуге мүмкіншілік жоқ . Дегенмен , бұл әдісті эксперименттік әдіспен салыстырғанда көп қолайлы жағдайлардың бар екенін көрсетуге болады . Әңгіме әдісі . Әңгімелесу әдісі арқылы психолог белгілі жоспар бойынша зерттелінуші адамның жас және дара ерекшелігіне , білім көлеміне қарай күні бұрын әзірлеген сұрақтар қояды : зерттелінушіге күдік тудырмау мақсатында әңгіме көбінесе жанама түрде ұйымдастырылады , мұнда сөйлесу әдісіне ерекше мен беріледі . Зерттелінушінің берген жауабы жазылып алынып , кейіннен мұқият талданады да , осыған орай тиісті қорытындылар жасалады . Әңгімені де зертеу әдісі есебінде қолдануға болады , бірақ бұл негізгі әдіс емес , қосымша әдістердің бірі . Әңгіме арқылы зерттелетін адам туралы кейбір жалпы мағлұматтарды ғана алуға болады . Бұл әдіс арқылы , терең , толық зерттеу жүргізуге ешбір мүмкіншілік жоқ . Бірақ , әңгіме ғылыми әдіс болу үшін , әрқайсысымен әңгіме жүргізуде оның алдына мақсат қойып , оның не үшін керектігін , ерте бастан жоспар құрып , әңгіме қай жолмен жүргізілетінін белгілеп алған жөн . Не болса сол туралы әңгіме жүргізе бермей , керекті мәселелер , жағдайлар туралы әңгіме жүргізу керек . Әңгімелескенде балаларға түрлі сұрақтар қойып , олардың түрлі заттар , болмыстар туралы түсініктерін , ұғымдарын , неге қызығатынын , білімінің көлемін , тұрақтылығын , тереңдігін және білуге мүмкіншілік бар . Балалардың жауаптары толығымен стенография арқылы жазылып отырады . Әңгіме уақытында балалардың қылығына назар салып толық түрде белгілеп жазып отыруы қажет . Әлеуметтік психологияда жиі қолданылатын зерттеу әдістерінің бірі - сұхбат . Мұнда сұрақ қоюшы сыналушымен әңгімелеседі , жол-жәнекей оның сөз саптауына , түрлі реакцияларына , өң-ілтипатына зер салып отырады , зерттеуді белгілі сұрақтың айналасында , арнаулы жоспар бойынша жүргізеді . Анкета әдісі . Анкетаны қосымша әдістердің бірі есебінде қолдануға болады ; Әдейілеп белгілі мақсатпен және формамен қойылған сұрақтарға жауап алу арқылы зерттелуші адамдардың психикалық әрекеттерін сипаттауда , немесе кейбір психикалық проблемаларды шешуде жалпы мағлұматтар , кейбір фактілі материалдар жинауға болады . Анкетаның бір қолайлы жері – жаппайлығы , яғни бір уақыттың ішінде бірнеше адамдардан жалпылай мағлұматтарды алуды мүмкіншілігі болуы . Мәселен , анкета әдіс арқылы күні бұрын бланкіге жазылған сұрақтарға жазбаша жауап қайырады . Осы әдіспен әртүрлі топтың , ұжымның психологиялық өзгешеліктері ( талап-тілегі , мүддесі , талғамы , қызығуы ) зерттелінеді . Егер мұғалім шәкірттерінің қандай кітапты ерекше құмартып оқитындығын , олардың сүйікті жазушылары мен артистері кімдер екендігін және осы тәріздес мәселелерді білгісі келсе , осы әдісті пайдалануына болады . Анкеттадағы сұрақтар шұбалаңқы келмей , жалпы саны 5-8-ден аспауы тиіс . Алынған материалдардың нәтижесі статистикалық ( сандық ) талдаудан өткізіледі . Мұның негізгі кемшілігі - адамның шын көңіліндегісін жаза бермейді , не болмаса , оны қағаз жүзінде дұрыс көрсетпеуі де мүмкін . Бірақ анкетаның бұл жаппайлылығының кейбір елеусіз жетімсіздіктері бар . Себебі анкета арқылы алынған материалдардың бәріне сене беруге болмайды . Өйткені анкетадағы сұрауларға қайтарылатын жауаптар субъективтік үстіртін қате болуы , я болмаса толық болмауы мүмкін . Анкетаны барлық зерттеулерде орынсыз қолдана беруге болмайды . Оны сондықтан адамдардың шығармашылық жемістері , сазгерлердің музыкалық шығармаларын , суретшілердің суреттерін , сәулетшілердің жасаған мүсіндерін , үйлерін , ақындардың , жазушылардың шығармаларын , кілемшілердің тоқыған кілемдерін зерттеп , олардың психологиясымен танысуға болады . Шығармашылық әрекеттердің ағымын зерттеп , адамның ақыл ойының әрекет етуін зерттеуге болады . Салыстырма – генетикалық зерттеу әдісіне бірнеше әдістер еніп отырады . Бұл психикалық әрекеттердің өсіп-даму жолдарын салыстыра зерттейді , Ал салыстырма филогенетикалық зерттеу жолы арқылы адамдардың психика дүниесін хайуанаттар психологиясымен салыстырып , олардың арқасында қандай айырмашылық , қандай ұқсастық бар екендігі , адамның психологиясы қалайша адамдық психологияға айналғаны зерттеліп отырады . Салыстырма тарихи зерттеу әдісінде – қоғамдық эканомикалық формациялардың өзгеруімен бірге адамның салт-санасы да өзгеріп , дамып отырады . Сондықтан психикалық әрекеттерін зерттегенде , бұлар тек бүгінгі күннің ғана жемісі емес екендігін , адам баласының ғасырлар бойы дамып отыруының нәтижесі екендігін ескеріп , зерттеу жұмысында зерттеудің тарихи жағын көздеу керек болады . Психологияда басқа ғылымдардағыдай тарихи әдісті мейлінше қолданып адамның барлық әрекеттерінің ақыл-ойының санасының бірқалыпта тұрмайтынын , қоғамның өзгеріп дамуымен бірге , ол қоғамда өмір сүруші қоғам мүшелері – адамдардың сана – сезімдерінің өсіп , дамып , өзгеріп отыратынын ескеріп , адам жалпы адамзатты зерттемей , белгілі қоғамда өмір сүрген я нақты құрамының мүшесінің психикалық әрекеттерін зерттеу керек – бұл тарихи психологияның міндеті . Салыстырмалы потологиялық зерттеу әдісімен зерттегенде , ақыл-ой әрекеттеріне зақым келген ауру адамдардың психологиясымен дені сау адамның психика дүниесімен салыстыра отырып , олардың арасындағы айырмашылықтарымен өзгешеліктерді қарастырады . Мысалы , сөйлеуге зақым келуін ( афазия ) қимыл әрекеттеріне зақым келуін ( апракция ) , естің алжып , бәсеңдеп бұзылуын ( амнезия ) қалыптағы психикалық әрекеттермен салыстыра талдаудың ғылыми мәні зор . Физиология мен психопотологияда , медецинада бұл әдіс өте кең қолданылады . Онда хайуанаттар миының түрлі жүйесіларын бұзып , оның нәтижесінен пайда болатын психикалық әрекеттің зақымдану өзгешеліктерін зерттеу үлкен орын алады . Психологиялық тестілер . Тест әдісі балалардың білімі мен икемділігі , бейімділігі , жалпы ақыл-ойының даму дәрежесі , не жекелеген жан қуаттарының дамып , қалыптасуы жөнінен мағлұмат алуға көмектеседі . Мұндай салыстырулар алдын ала белгіленген жас белгілеріне қарай жүргізіледі . Тест арқылы , бала өз жасы . А қарағанда дұрыс дамыған ба , не оның дамуында өз кезеңінен ауытқушылық ( жоғары , төмен ) бар ма деген сауалдарға жауап алынады . Тесті толық орындауы мүмкін болатындай етіп іріктеу қажет . Тест тапсырмаларын іріктеуге ғылыми тұрғыдан караудың маңызы зор , өйтпеген жағдайда , оның қорытындылары бала ақыл-ойының дамуын бұрмалап көрсетуі мүмкін . Тест баланың мектептегі оқуға әзірлігін , сондай-ақ психикалық дамуы кешеуілдеп қалғандардың ерекшеліктерін талдап білуде көмек көрсете алады . Тест деген ағылшын сөзі "сынақ" деген мағынаны білдіреді . Бұл ұғымды американдық ғалым Кэттел өткен ғасырдың аяғында енгізді . Бине мен Симонмен бірге балалардың ақыл ойының дамуын анықтау үшін өз жүйесін жасаған кезден бастап тестілер тәжірибелік мағынаға ие болып кең тарала бастады . Тест дегеніміз - күрделі техникалық құралдарды қажет етпейтін стандартты , қысқа сынақ . Осындай қосалқы әдістердің қатарына биографиялық әдіс адамның іс- әрекетінің нәтижесін талдау ( яғни түрлі күнделік , естелік , хаттар , шығарма , мазмұндама , диктант , сын жұмыстарымен түрлі формадағы шығармашылық жұмыстарды талдау ) , өмірбаян ( яғни зерттелүшінің туған күнінен бастап есейген шағына дейінгі даму жолын зерттеу , оның өмірбаяны , естелік , мінездемелерін талдау жатады . Коррекциялық әдістер . Қазіргі кезеңдегі психология әр түрлі жолдар арқылы адамның практикалық әрекетіне ықпал етеді . Психологиялық көмек , обьективтілік бар жағдайда ғана емеc , сондай-ақ субъективтілік сәтсіздіктерді уайымдау жағдайларыида да көбірек көрсетіледі және тиімді болады . Мұндай жағдайларда , психологиялық көмек қандай түрде жасалса да , ол жалпы сипатымен - өз бағытының жекелігімен ерекшеленеді және көмек сұраушының тұлғасына - оның сезіміне , уайымына , көзқарасына , әлем көрінісіне , айналасындағылармен қарым-қатынасының құрылымына терең үңілуіне негізделеді . Бұл үңілу , арнайы психодиагностикалық әдістерді қажет етеді . Алайда , психодиагностика өздігінен мағынасыз , оның мәліметтері баланың өміріне немесе дамуына ыңғайлы жағдайлар жасау үшін , психологқа тұтынушымен немесе баламен ары қарайғы жұмыс бағдарламасын анықтауға мүмкіндік беру үшін қажет . Осы жерде психолог жұмысының коррекциялық әдістері туралы айту керек . Аутотренинг . Аутогендік жаттығулар әдісінің пайда болуы және енгізілуі неміс психотерапевті Шульцтің атымен байланысты . Аутогендік жаттығу - психогигиена мен психопрофилактиканың , сондай-ақ төтенше жағдайдағы адам күйін басқарудың әрекетті амалы . Бұл әдістің танымалдылығы өмір жылдамдылығына , адамның нерв жүйесіне түсетін жүктеулердің артуына байланысты болады . Аутогендік жаттығуларда нерв жүйесінің жағдайына ықпал етудің үш негізгі жолы қолданылатыны жайлы белгілі психотерапевт Примак жазды . Бірінші жол қаңқаның бұлшық еттері мен демалу тонусының орталық нерв жүйесіне әсер ету ерекшеліктерімен байланысты . Нерв жүйесі мен тонус арасындағы байланыс бұлшық еттердің тонусын саналы өзгерту арқылы психикалық белсенділік деңгейіне ықпал етуіне мүмкіндік береді . Адамның сергектік күйі әрқашанда бұлшық еттің жоғары тонусын қалыпты түрде ұстап тұруымен байланысты болады . Әрекеттің күшеюіне байланысты тонус та көтеріледі . Бұл маңызды физиологиялық заңдылық аутогендік жаттығулардың барлық жүйесінің негізіне жатады . Аутотренингті меңгеру үшін дененің бұлшық еттерін толық босатуды алдын ала үйрену керек . Нерв жүйесіне ықпал етудің екінші жолы сезім бейнелері мен елестетуді пайдаланумен байланысты болады . Сезім бейнесі - бұл адам денсаулығы мен психикалық күйіне ықпал етуші белсенді құрал . Ағзаның психофизиологиялық функцияларына ықпал етудің үшінші жолы айтылып қана қоймай , сондай-ақ ойдағы сөздің реттеуші және бағдарламалаушы рөлімен байланысты болады . Ішкі сөздің бұл қасиеті жаттығулардың тиімділігін арттыру , жарыс кезінде ішкі резервтерді жинақтау үшін спортта ертеден қолданылады . Қиын жағдай туған кезде , ауытқыған функциялардың орнын толықтыру үшін , нерв жүйесі тұрақты адам ағзасы бұл резервтерді өздігінен белсенді қозғалтады . Алайда , көптеген жағдайларда бұл болмайды , өйткені адам өзінің нерв жүйесінің зор мүмкіншіліктерін білмейді . Аутотренинг жаттығулары адамның резервтік мүмкіншіліктерініи өсуіне ықпал етіп қана қоймай , сонымен қатар мидың бағдарланалаушы механизмдерінің қызметін тұрақты жетілдіріп отырады . Топтық тренинг . Топтық немесе басқаша айтқанда , әлеуметтік психологиялық тренинг ретінде қарым-қатынас жүйесіндағы білім беpy және іскерлікке үйретудің өзіндік түрлерін , сондай-ақ оларға сәйкес коррекция түрлерін түсінуге болады . Топтық тренинг амалдарымен шешілетін мәселелелер шеңбері кең әрі алуан түрлі , сондықтан тренинг түрлері де әр түрлі болады . Әлеуметтік психологиялық тренингтің барлық түрлерін екі үлкен топқа бөлуге болады : - әлеуметтік икемділікті дамытуға бағытталған ( мәселелен , пікір сайысын жүргізе білу , тұлғааралық дау-дамайларды шешу ) ; - қарым-қатынас жасау жағдайын талдау тәжірибесін тереңдетуге мақсатталған . Әлеуметтік психологиялық тренинг әдістері екі үлкен салаға бөлінеді : топтық пікір сайыс және ойындар . Топтық пікір-сайыс әдісі көбінесе белгілі бір жағдайларды , топтың өзін-өзі талдау түрінде пайдаланылады . Әлеуметтік психологиялық тренингтің ойын әдістерінің ішіндегі рөлдік ойындар әдісі кең таралған . Аталған әдістердің әр біреуі жеке қолданылуы мүмкін , бірақ олар көбінесе , бірнеше әдістер жиынтықтары енетін кешендік бағдарламалардың құрамдық бөлігі болады . Түрлі психикалық құбылыстардың кұрылымын функциялар мен параметрлерді шамамен жорамалдауда , эксперименттік материалдарды талдауда , модельдерді құрастыруда факторлық талдау деп аталатын математикалық-статистикалық әдіс қолданылады . Математика қазіргі кезде көптеген ғылымдардың зерттеу әдістеріне кеңінен еніп отыр . Психологияда мұны алғаш қолданған ағылшын психологы Спирмен . Осы әдіспен адам интеллектісін ( ақыл-ой ) , оның музыкалық , математикалық қимыл-қозғалысы қабілеттерінің белгілі шамасын белгілеуге болады . Мәселен , осы әдісті психологтар адамның жоғары нерв қызметі қасиеттерінің құрылымын ( Теплов , Небылицын ) зерттеуде пайдаланды . Күрделі корреляцияларды факторлық талдауға салу , электрондық өлшеуіш машиналарының ( ЭВМ ) көмегіне де сүйенеді . Зерттеу материалдарын сапа жағынан өңдеу . Психологиялық зерттеулерде әр түрлі психикалық процестердің заңдылықтары мен ерекшеліктерін ашу және тұлғаның қасиеттерін анықтау үшін қарастырылған әдістердің барлығы да кеңінен пайдаланылады . Кез келген әдісті дұрыс қолданғанда , ең алдымен тұлғаның психикалық көріністерінің сапалық сипаттары анықталып , тіркеледі , яғни зерттеу міндеттеріне сәйкес фактілі деректер дәлме-дәл іріктелінеді де дұрыс түсіндіріледі . Сапалық талдау жүргізген кезде жаңадан қалыптасып , не дамып келе жатқан психикалық көріністерге баса назар аудару керек , өйткені , бұл адамға қазір ненің тән екендігін ғана емес , сондай-ақ оның психикалық даму перспективасын болжауға мүмкіндік туғызады . Алайда , зерттеу нәтижелерінің объективтілігі зерттеліп отырған психикалық құбылысты суреттеуді және сапалық сипаттама беруді ғана талап етпейді . Әрқашан да табылған қасиеттің типтілігін анықтап , дәлелдеудің маңызы зор . Бұл , зерттеу материалдарын сандық өңдеуден өткізу негізінде іс жүзіне аса алады . Зерттеу материалдарын сан жағынан өңдеу . Психологияда сан жағынан талдау үшін , басқа ғылымдардағы сияқты материалды математикалық өңдеуден өткізу әдістері әсіресе , көрсеткіштердің орташа сандық мәнін анықтауға мүмкіндік беретін варияциялық статистика әдісі кеңінен қолданылады . Зерттеу нәтижелерінің дұрыстығын анықтау үшін статистикалық әдістердің ерекше маңызды мәні бар . Статистикалық әдістер белгілі бір көрсеткіштердегі айырмашылықтардың сенімділігі туралы , олардың осы құбылыстағы типтілігі және нормадан ауытқу шектері туралы , қанша адамның сыннан өту қажеттігі туралы математикалық дәлдікпен пікір түюге мүмкіндік береді . Психикалық зерттеулер нәтижесін өңдеу үшін альтернативалық , корреляциялық , дисперциялық және факторлық талдау әдістері неғұрлым кең пайдаланылады . Альтернативалық талдау . Альтернативалық ( таңдауға мәжбүрлік ) талдау кезінде кез келген жағдайда болуы да , болмауы да мүмкін психикалық құбылыстардың белгілері , қасиеттері , сапалары зерттеледі . Осы белгілердің сандық көрсеткіштерде көрінуін альтернативалық талдау деп атайды . Альтернативалық талдаудың сандық көрсеткіштері бірнешеу . Әдетте құрылым көрсеткіштерімен арақатынастар көрсеткіштері жиірек қолданылады . Құрылым көрсеткіші бөлшек пен бүтін арақатынастар көрсеткіші бүтіннің бөлшектері арасындағы процент пен берілген қатынасты сипаттайды . Барлық сыналатындардың қай бөлігінің белгілі бір белгілерге ( мәселен , зейіннің тұрақтылығы , есте сақтау тәсілдері тағы басқалар ) ие , ал қай бөлігінің оларға ие емес екендігін аныңтау керек болған жағдайда құрылым көрсеткіштерін табады . Белгілі бір қасиетке ие сыналушылар топтары арасындағы қатынастарды ашу үшін арақатынастар көрсеткіштері анықталады . Мысалы , есте сақтау процесін зерттеу кезінде қандай материалдың есте тұрақты сақталатындығын және материалдың белгілі бір түрін есте нық сақтауға бейім сыналушы топтар арақатынасының қандай екендігін анықтау қажеттілігі туады . Альтернативалық талдау сыналушыларда белгілі бір қасиеттердің , белгілердің бар екенін анықтауға мүмкіндік береді , бірақ оның көмегімен белгілер арасында тәуелділік бар-жоғын анықтауға болмайды . Корреляциялық талдау . Психикалық құбылыс белгілерінің өзара байланыс дәрежесін ( екінші сөзбен айтқанда , байланыс тығыздығын ) корреляциялық ( арақатыстық ) талдаудың көмегі арқылы сипаттап беруге болады . Мәселен , жас пен ырықты есте сақтаудың арасындағы тәуелділік корреляциялық болады , өйткені жастың белгілі бір өзгерісі кезінде ырықты еске сақтаудың белгілі бір өзгеріскс ұшырағаны байқалмайды . Бұл ырықты есте сақтаудың өзгеруі тек жасқа ғана емес , басқа факторларға да : еріктің даму деңгейіне , есте сақтау кезінде зейінді шоғырландыруға , есте сақталатын материалға деген ынтаға тәуелді екендігімен түсіндіріледі . Дисперсиялық талдау . Корреляциялық сияқты дисперсиялық ( ажырату ) талдаудың да міндеті - зерттеліп отырған белгілер арасында өзара байланыстың бар-жоқтығын аныңтау . Ал корреляциялық және дисперсиялық талдау арасында елеулі айырмашылықтар бар . Корреляциялық талдау байланыс тығыздылығының мөлшерін тек эксперимент үшін мәні бір белгілер арасында анықтауға мүмкіндік береді . Дисперсиялық талдау кезінде зерттеліп отырған белгілерге әсер ететін факторлардың бағасын алуға және олардың әрқайсысының әсер ету мөлшерін анықтауға болады . Мұндай жағдайда экспериментші зерттелетін белгілерге тигізетін әсері зерттелуі қажет факторлар шеңберін өзі анықтайды . Белгілі бір факторлардың зерттеліп отырған белгілерге әсер етуінің алуан түрлілігін сипаттайтын өлшем дисперсия болып табылады . Дисперсияның мөлшерін , оның құрамын осы дисперсиялық талдау кезінде аныңтайды . Сөйтіп , ырықсыз есте сақтау процесін зерттей отырып , экспериментші өзі ырықты есте сақтауға әсер етуші ретінде зерттегелі отырған факторларды дисперсиялық талдау үшін өзі беліп алады . Математикалық аппаратты пайдалана отырып , ырықты есте сақтау үшін бөлініп алынған факторлардың кайсысы маңыздырақ және басқа факторлардың ролі қандай екенін анықтауға болады . Факторлық талдау . Психологиялық зерттеулер нәтижелерін өңдеудің анағұрлым күрделі әдісі факторлық талдау болып табылады . Бұл әдістің күрделілігі факторлық талдаудың алдында бірнеше әзірлік кезеңі болатындығында , оның барысында факторлық талдау белгілерінің шамасы айқындалады , осы белгілерді сандық белгілеу өткізіледі және корреляциялық матрицалары , яғни әр белгінің белгілі бір жүйенің барлық белгілерімен байланысы тығыздығын бейнелендіретін корреляция коэффициенті көрсетілген таблица құрастырылады . Корреляциялық матрицалар факторлық талдау үшін материал болады . Мұнда , бір мезгілде көптеген сандық деректерді есептеуге тура келетіндіктен , матрицаларды өңдеу есептегіш қондырғының көмегімен жүзеге асырылады . Факторлық талдау тәуелді және тәуелсіз факторлардың санын , факторлардың топтағы салмағын анықтауға және зерттеліп жатқан құбылысқа әсер ететін белгісіз факторларды табуға мүмкіндік береді . Психологиялық зерттеулерді жүргізу кезінде зерттеу әдістерін нақтылы әдістемелерді сондай- ақ нәтижелерін сандық жағынан өңдеудің әдістерін тура таңдай білудің манызы зор . Алайда , әдіс қаншалықты сәтті және дұрыс таңдалып алынғанымен әдістер жүйесін пайдаланған жөн . Мұндай жағдайда неғұрлым толық , терең мазмұнды , ал ең бастысы объективті нәтижелер алуға мүмкіндік туады . 