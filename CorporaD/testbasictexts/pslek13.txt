Сөйлеу . Адам өзінің өмір қажетін өтеуге байланысты басқа біреулермен пікірлеседі , өз қимыл-қозғалыстарын басқару , реттестіру үшін басқалармен қарым-қатынасқа түседі . Бұл үшін ол белгілі бір ұлттың , тілінің грамматикалық ерекшелігіне сәйкес сөз тіркестерін пайдаланады . Тіл , сөйлеу ежелден бері жеке адамның да , қоғамдық ой-санасын дамытып жетілдіруде аса маңызды рөль атқарады . Сөз ойлы да , мәнерлі де болуы тиіс . Әйтпесе , ол көздеген мақсатына жете алмайды . Халқымыз мәнді сөйлейтіндерді « сөзі мірдің оғындай екен » дейді . Ескі қазақ жұртының ғұлама ғалымы Жүсіп Баласағұн « Ақылдың көркі тіл , тілдің көркі сөз » деп тауып айтқан . Тіл арқылы жеке адамның тәжірибесі , санасы ұжымның басқа мүшелерінің игілігіне айналады . Тіл арқылы ойымызды басқа біреуге жеткізуді сөйлеу деп атайды . Сөйлеу - пікір алысу процесінде жеке адамның білгілі тілді пайдалануы . Бір тілдің өзінде сөйлеудің сан алуан формалары болуы мүмкін . Сөзді қабылдау және оны ұғыну бір-бірімен тығыз байланысты . Сөзді дұрыс қабылдамай тұрып , оны ұғынуға болмайды . Жеке сөздерді қабылдаудың өзі оны ұғынуды қажет етеді . Қабылдау мен ұғыну бір мезгілде жүріп отырады , бірінсіз-бірі іске аспайды . Интонацияны қабылдау сөйлеу аппаратында , адамның мәнерлі қозғалыстарында түрліше реакция тудырады . Мәселен , бұйрық интонациясы бойынша іс орындалса , тілек интонациясына келісу немесе келіспеушілік білдіреді . Адамға тән сөйлеу әрекетінде екі сипат болуы шарт . Бұларсыз сөйлеу өзінің қызметін дұрыстап атқара алмайды . Мұның біріншісі - сөйлеудің мазмұндылығы , екіншісі - оның мәнерлілігі делінеді . Сөйлейтін сөзде мазмұн болмаса , ол өзіндік сөздік мәнін жояды . Сөздің мазмұндылығы дегеніміз екінші біреуге жеткізілетін ойдың айқындығы . Ойы саяз кісі бос сөзді болады , оның сөзі де айқын , таза болмайды . Сөздің мәнерлілігі дегеніміз - адамның сөйлеу кезіндегі эмоциялық қалпын білдіре алуы , яғни әрбір сөйлемді өзінің сазымен айта алуы . Халық жақсы сөйлейтін адамдарды « сөзі мірдің оғындай екен » дейді . Мәнерлі сөйлей білудің мұғалімдік мамандық үшін маңызы зор . Макаренко бұл жөнінде : Балалар сіздің сөзіңізден өзіңіздің еркіңізді , сіздің мәдениетіңізді , сіздің жеке ерекшелігіңізді сезіне алатындай болуы керек , - дейді . Сөйлеу әрекеті тиісті анатомиялық аппараттардың ( тіл , ерін , таңдай , ауыз қуысының бұлшық еттері ) дұрыс қызмет істеуін қажет етеді . Сөйлеу әрекеті үлкен ми сыңарларының анализдік - синтездік қызметінің нәтижесі . Француз ғалымы Брока « адамдардың ми сыңарларының сол жақ бөлігінде ( маңдай қыртысының төменгі жағында ) адамның дыбыстап сөйлей алуын басқарып тұратын жүйке орталығы бар , ал сөзді қабылдау көптеген анализаторлардың ( көру , есту , қозғалыс ) бірлескен қызметін қажет етеді » - , дейді . Неміс ғалымы Вернике басқа біреудің сөзін есіту мидың сол жақ сыңарындағы самай бөлігінің арт жағына орналасқан жүйке орталығының қызметіне байланыстылығын айтады . Сөзді қабылдау , оның мәнісіне түсінуде мидың есту , көру , сипау , сипай- сезу , қозғалыс зоналарының бірлескен қызметін реттестіріп отыратын сол жақ ми сыңарының төбе , самай , желке бөліктерінің қызметі де ерекше . Сөйлеу қабілеті мидың анатомиялық функциясына байланысты болып келетіндігін мына мысалдан жақсы көруге болады . Егер оның сол жақ бөлегі зақымданса , адам сөйлей алмайтын жағдайға душар болады . Мұндай құбылысты ғылымда афазия деп атайды . Мұның бірнеше түрі бар . Бірінде сөйлеу органдары толық сақталғанмен , қиналып сөйлейді , тілі күрмеледі , дыбыс , үн шығару қиынға соғады . Афазияның екінші түрінде адам өзі сөйлей алғанмен , басқа біреудің айтқанына түсінбейді . Мидың бір жеріне қан құйылу , оның тамырларының тығындалуы , жарақаттанып қабынуы , ісу афазияның пайда болуына себеп болатын факторлар . Мұның емін логопед-дерігерлер жасап отырады . Сөз әлдебір нәрсені хабарлау үшін заттың атауын , қимылды , қалыпты білдіруі керек . Сөйлеудің бұл функциясы сигнификативтік деп аталды . Сигнификативтік функция адамның сөйлеуін жануарлар коммуникациясынан айырып тұрады . Жануарлар шығаратын дыбыс объекті білдірмейді , қорқыныш жағдайын , аштықты немесе қанағаттанғандықты білдіреді , бұлардың белгілі бір жануарлар тобына ортақ болуы себепті осы дыбыстар өзгелері үшін сигнал болып табылады . Ал адам заттың немесе құбылыстың атын атап сөйлейді . Сөйтіп , қарым-қатынас процесінде бірін-бірі ұғысу сигнификацияның бірлігіне негізделген . Мұны сөйлеуді үйренудің алғашқы кезеңінде оңай аңғаруға болады . Көрсетіп тұрып айтсаңыз бала сөздің нені білдіретінін ұғады . Көрсету дегеніміз - көз алдындағы затты оның қалай аталуымен ұштастыра ұғындыру . Сөйлеудің екінші функциясы - жалпылау . Сөз жеке затты ғана білдіріп қоймайды , бір-біріне ұқсас заттар тобын да білдіреді және әрдайым олардың елеулі ерекшеліктерін көрсетіп береді . Сөзді жалпылау функциясы ойлаумен тығыз байланысты . Егер сигнификативтік функция сөзді барлық сана бейнелерімен байланыстыратын болса , ал жалпылау сөйлеудің ойлаумен тығыз байланысын білдіреді . Сөйлеу абстракты-логикалық ойлау үшін неғұрлым адекватты ойдың өмір сүруінің формасы болып табылады . Сөйлеудің үшінші функциясы - коммуникация функциясы - білімді , қатынасты , сезімді сыртқа шығару . Егер , сөйлеудің алғашкы функциясын ішкі психикалық іс-әрекет деп қарауға болса , коммуникативтік функция - басқа адамдармен қатынас жасауға бағытталып , өзгелерге естірте , дауыстай сөйлеу әрекеті . Сөйлеудің коммуникативтік қызметін : информациялық , баурағыштық және ырықты білдіру деп үш түрге бөлуге болады . Сөйлеудің информациялық жағы білім беруде көрінеді және белгілеу , қорыу , функцияларымен тығыз байланысты болады . Информациялық жағы ойды тап басып білдіретін , сөз таба білуді қажет етеді . Сөйлеудің баурағыштық жағы сөйлеушінің тыңдаушыға деген қатынасын және сезімін жеткізуге көмектеседі . Мысалы , оңаша сырласқан шақта адамның даусы бір түрлі , ал ресми әңгімеде екінші түрлі болып шығады . Ішкі ойымен орайласа айтылып , жалынды сезімді білдіретін сөздер дәлелді болмаса да адамды сендіреді . Ырықты білдіре сөйлеу тындаушының әрекетін сөйлеушінің ниетіне бағындыруды көздейді . Макаренко « Мұнда кел » деген сөзді жиырма түрлі сарынмен айтуды үйренгенше өзін шебер педагог есептемегені жайлы жазған болатын . Комуникативтік фнкцияның бұл жағы сөйлеуде сезім мен қатынасты білдірумен тығыз байланысты . Балалармен жұмыс істеу кезінде коммуникацияның әсерлілігін анықтайтын қатынас стилі қалыптасады . Сөз дауысты көтермей , жай ғана ақырын айтылуы немесе айқайға пара-пар катты шығуы мүмкін . Бірақ ол әрқашан мазмұнымен және формасымен әсер етеді . Дауысты көтере сөйлеу қарым-қатынаста биязы сабырлылық болған жағдайда ғана әсерлі болмақ . Ондай дауыс немкұрайдылықты білдірмейді , әрі тебіреніс-толғаныс күйін танытады . Нақ осы тұрғыда дауысты көтеру тындаушысын елең еткізеді , ұйып тыңдауға шақырады . Жайшылықта айқайлап сөйлейтін адам даусын одан сайын көтерсе әсерсіз болады . Мұндай жағдайда керісінше , дауысты төмендетіп жайлап сөйлеген әсерлірек . Бұл сияқты құбылыс сөздің мағыналық жағында да байқалады . Мысалы , адамның жанын тебірентетін асқақ сөздерді күнделікті қарым-қатынаста бет алды оңды-солды айта беру бұл сөздердің құнын түсіреді . Мұндай құбылысты сөздің құнсыздануы ( девальвациясы ) деп атайды . Психологияда сөйлеуді сыртқы және ішкі деп екі формаға бөледі . Сыртқы сөйлеудің өзі ауызша және жазбаша сөйлеу болып бөлінеді . Ауызша сөйлеудің өзі диалог және монолог болып бөлінеді . Диалогты сөйлеу . Диалог дегеніміз - екі немесе бірнеше адамның тікелей қарым-қатынас жасауы . Диалог сөйлесу немесе сөз жарыстыру формасында етеді . Диалогты сөйлеу сөйлесудің неғұрлым қарапайым түрі . Біріншіден , диалог - қуатталып отыратын сөйлеу . Тыңдаушы әңгіме үстінде бір нәрсені анықтамақ болып сұрақ қояды , жанындағы адамның ойын қорытуы , өз тарапынан сөз қыстыруы да мүмкін . Бұл жағдай сөйлеушінің өз ойын түгел айтып беруіне , сөз болып отырған затқа қатынасын білдіруіне және тыңдаушыға сөзін түсіндіре алуына көмектеседі . Екіншіден , диалог сөйлеушілердің әлденеге тебірене-толқи сөйлеп , бір-бірін еліктіріп әкетуі жағдайында етеді . Сөйлеушілер қолды сермей сөйлеу , ымдау , мимика , дауысты құбылту арқылы бір-біріне әсер етеді , көбінесе талқылап отырған затты бірлесе бақылайды . Монологты сөйлеу . Монологты сөйлеу дегеніміз - бір адамның өз ойын , білімін ұзақ уақыт жүйелей , сабақтай баяндауы . Ол баяндама , әңгіме , лекция , сез сөйлеу формасында керінеді . Монологты сөйлеу диалогты сөйлеу негізінде дамыды . Диалогты сөйлеуде бір сөйлеуші хабарлап отырған материалдың көлемінің ұлғаюы біртіндеп жаңа сапаға жеткізеді , яғни монологты сөйлеуді туғызады . Монологты сөйлеу де қарым-қатынас жағдайында дамиды , бірақ мұнда қарым-катынас сипаты басқаша . Атап айтқанда монолог үзілмейді , сондықтан сөйлеушінің қимыл-қозғалысы , ым-мимикасы мейлінше әсер ететін болады . Тыңдаушылардың әлпетіне карап ол сөзінің оларға қаншалықты түсінікті және әсерлі екенін ғана байқайды . Сейтіп монологты сөйлеу аудиториямен тығыз қатынаста етеді деу керек . Монологты сөйлеуде диалогты сөйлеуге қарағанда сөздің мағыналық жағы анағұрлым елеулі түрде өзгеріске ұшырайды . Монологты сөйлеу - байланысты , тұжырымды болып келеді . Монолог логикалық ойға койылатын дәйектілік , дәлелділік сияқты талаптарға бағынады . Бұл ойдың байланыстылығын қамтамасыз ететін бірінші шарт болып табылады . Бірінші шартпен тығыз байланысты екінші шарт – сөйлемдерді грамматикалық жағынан мүлтіксіз жатық құру . Диалогты сөйлеуде аяқталмаған ой , екі ұшты қолданылған сөздер онша аңғарылмайды . Өзара қарым-қатынас жағдайы бұл кемшіліктерді жуып-шайып жібереді . Ал монолог ой жүйесінің дұрыс құрылмауын көтермейді . Монологтың мағыналық жағы оның тыңдаушысын баурап алатын тартымдылығымен ұштасуы қажет . Тартымдылық дауыстың әсерлі болуынан туындайды . Монолог артық қимыл-қозғалыстың болмауын қалайды . Монологтық сөйлеу дегеніміз бір адамның сөзі , яғни баяндамашының , лектордың создері . Монолог сезге тән кейбір психологиялық ерекшеліктері төмендегідей : Монолог сөз үнемі белгілі жоспарға сәйкес құрылады , бұл алдын ала даярлықты тілейді ; Монолог сөздерге логикалық жағынан қатаң талаптар қойылады ( мәселен , баяндамашы мен лектор сөзінің мағыналылығы мен түсініктілігіне ерекше көңіл бөледі ) ; Монолог сөз мәнерлі , адамға әсер ететін сәттерді ( сөзді сазына келтіріп айту ) көбірек қажет етеді . Білімнің дамуы , жалпы әлем туралы ғылыми деректерді басқаларға жеткізу қажеттігі монологтың ерекше формасы - лекцияны өмірге келтірді . Лекцияның әңгімеден айырмашылығы , мұнда құбылыстар жай ғана суреттеле баяндалып қана поймай , сонымен бірге себеп-салдарлық байланысты іздестіру , белгілі бір ғылыми қағидаларды дәлелдеу жүзеге асырылады . Баяндама жасау және сөз сөйлеу монологты сөйлеудің формалары болып табылады . Баяндама дегеніміз – құжаттарға негізделген , белгілі бір мәселе төңірегіндегі сарапталған ауызша хабар . Мысалы , оқу жылының қорытындысы туралы мектеп директорының баяндамасы , жүргізілген ғылыми эксперименттің нәтижелері туралы баяндама . Жазбаша сөз сөйлеу . Жазбаша сөз сөйлеу ауызша сөз сөйлеуден кейін пайда болды . Жазбаша сөйлеу арнаулы әдістер арқылы меңгерілетін сөйлеудің түрі . Адамзат мәдениеті дамуының алғашқы кездерінің өзінде-ақ адамдар белгілі бір оқиғалар туралы деректерді ұзақ мерзімге сақтау қажеттігін сезіне бастаған . Жазбаша сөз сөйлеудің алғашқы қадамы - болған оқиғаны сурет арқылы беру амалынан басталады . Жазбаша сөйлеу адам баласы хат танырлықтай дәрежеге жеткенде , ауызша сөйлеудің біршама дамыған кезінде ғана пайда бола бастайды . Жазбаша сөйлеудің кейбір ерекшеліктері : 1 ) Жазатын адамның қасында сөйлесетін адам болмағандықтан , мұнда ешбір ым-ишара қолданылмайды . 2 ) Жазбаша сөйлеудің логикалық жағына аса қатаң талап қойылады . Мәселен , белгілі тақырыпқа шығарма жазған кезде адам осындай талаптарды орындауға тырысады , көп ойланып , толғанады . 3 ) Жазуда грамматиканың ережелері де қатты ескеріледі . 4 ) Жазу кезінде адам қатты зейін қойып , әр сөзін ойлап құрастырады , мағыналы сөз іздейді . Бұл үлкен ой жұмысын қажет етеді . Мәселен , адам өзінің туысқандарына , таныстарына хат арқылы ойын білдіргенде осы жағдай байқалады . Іштей сөйлеу . Осы сөздің мағынасынан-ақ көрінетіндей , іштей сөйлеу басқа адамдармен қарым-қатынас жасауға арналмайды . Іштей сөйлеу деп тілдік материалдар негізінде дауыстамай-ақ сөйлей алушылықты айтады . Әр ұлттың өкілі қандай бір нәрсе туралы ойласа да , алдымен өз тілінде ойлайды . Осындай кезде адам ішкі сөйлеуді пайдаланады . Іштей сөйлеу - адамның өзімен-өзі сөйлесуі . Ол алғашқыда « ар үні » деп аталып , түсіндірілді . Іштей сөйлеуде ой ағымы болады , әлдебір шешім туып , әрекет жоспарланады . Іштей сөйлеудің негізгі белгісі - оның дауыстап айтылмауында , оны айналадағылар естімейді . Іштей сөйлеу ішкі күбірлеуден және іштей сөйлеуден тұрады . Іштей сөйлеу сыртқы сөйлеудің негізінде қалыптасады . Сыртқы сөйлеуді ішкі сөйлеуге айналдыру – интериоризация деп аталынады . Мұндай ауыстыру балаларда шамамен үш жаста байқалады , яғни балалар өз-өзімен сөйлесе бастайды . Бұл сөйлеу бірте-бірте азая келіп , іштей сөйлеу формасына айналады . Іштей сөйлеудің сыртқы сөйлеуге алмасуы экстериоризация деп аталады . Адам іштей ойын ойлап , сыртқа шығарады . Сөз сөйлеу стилдері : күнделікті тұрмыстық , көркемдік , іскерлік , ғылыми түрде болады . Аталған стильдер сөздердің мағынасынан ап-айқын көрініп тұрады . Күнделікті-тұрмыстық стиль тұрмыстық қарым-қатынас тақырыбына байланысты . Ауызекі сөзде бұл стиль әңгімелесу арқылы , ал жазбаша сөзде жақын адамдардың бір-біріне жазған хаттарынан аңғарылады . Көркемдік стиль проза мен поэзияның түрлі формалары арқылы танылады . Іскерлік стиль еңбек үстіндеігі ресми қарым-қатынасқа байланысты болады жәнехаттама , талқылау , арыз , акт формасында жүзеге асады . Ғылыми стиль оқып білім алу , танымдық іс-әрекетке байланысты және лекциялар мен ғылыми еңбектерде айқын байқалады . Әрбір стильге өзіндік лексика ( сөз саптау ) және өзіндік сөйлем құрылысы тән . Қарым-катынас практикасы адамның өзіндік қасиетін құратын сөйлеу стилін қалыптастырады . Адамның сөйлеу мәдениеті мен сөз сөйлеуге жан- жақты төселуі оның сөйлеу стилін қарым-қатынас ситуациясына бағындыра білуінен көрінеді . 