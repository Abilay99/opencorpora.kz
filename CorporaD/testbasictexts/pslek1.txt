Психология пәні , салалары және даму тарихы . Психология психикалық құбылыстардың пайда болу және қалыптасу заңдылықтарын зерттейтін , яғни адамдардың жан-жүйесін зерттейтін сан-салалы ғылым . Психологияның ерте заманнан бері келе жатқан ғылым , мұның даму тарихына екі жарым мыңдай жылдай болды . Оның дүниеге тұңғыш келген жері ежелгі Грекия . Психология атауы « псюхе » -қазақ тілінде « жан » , « логос » - « ілім » , « ұғым » , « ой » деген гректің екі сөзінен тұрады . Психика обьективті дүниенің субьективті бейнесі . Психикалық құбылыстар бізді қоршап тұрған сыртқы дүние заттары мен құбылыстарының мидағы бейнесі . Олар ( түйсік , ой , елес , сезім , қабілет , мінез , ) көпшілігімізге мәлім , тілімізде жиі кездесетін ұғымдар . Осылардың бәрін ғылыми тұрғыда психология ғылымы зерттейді . Психологияның зерттеу пәнінің негізіне , адам болмысының табиғаты психикалық құбылыстары , процестері , қасиеттері кіреді . Адам дамуының заңдылықтары және оның ерекшеліктері туралы ғылыми ілімдердің жүйесі жалпы қоғамның дамуы үшін қажет . Қазіргі кезеңде өндіріс , ғылым , медицина , өнер , оқу , ойын , спорт салаларындағы бірде-бір әрекет психологиялық заңдылықтарды түсініп , танып , білмей тиімді орындалуы мүмкін емес . Адам әр түрлі ғылым тұрғысынан жан-жақты зерттелетін обьект . Солардың ішінде гуманитрлық ғылымдар әлеуметтік процестерді зерттеген кезде психологиялық факторларды ескереді . Рубинштейн өзінің « жалпы психология негіздері » еңбегінде « Психология зерттеуіндегі ерекше құбылыстар ауқымы анық көрінеді олар біздің сезімдеріміз бен ойларымыз , қабылдауларымыз бен түйсінулеріміз , ықылас-ниеттеріміз және жатады » . Ерте заманда пайда болып , ғасырлар бойы соқыр сенім нанымдар мен кейбір зиялылардың көзқарастарында насихатталып келген түсінік бойынша жан ерекше , тәннен бөлек жасайтын құбылыс және адамда тәннен тәуелсіз « жан » болады . Мәңгі бақи жасайтын жан адамның барлық психикалық тіршілігінің ( ойының , сезімінің , еркінің ) иесі де , себепшісі де . Жан туралы жалған түсініктің қалыптасуына алғашқы адамдардың табиғат сырларын дұрыс түсіне алмауы себеп болды . Олар дүниеде табиғатқа бағынбайтын , одан оқшау тұратын , ерекше бір сиқырлы күш бар , ал жан болатын болса , соның бір көрінісі , ұйқы кезінде ол денеден уақытша шығып кетеді де , адам оянған кезде айтып келеді , егер келмей қалса , адам өледі деп тұжырымдады . Осылайша , психикалық процестер , қалыптар мен қасиеттер ғылыми талдауға түсіп , зерттелгенге дейін адамдардың бір-бірі жайлы қарапайым түсініктер мен ұғымдар жинақтала берді . Қазіргі заман психология теориялары мен психология салаларының бастаулары осы өмір тәжірибесі мен атадан балаға ұрпаққа жеткен рухани мұрадан келіп шығады . Психология ғылымындағы күрделі міндеттердің бірі – заңдылықты сипатқа ие байланыстар мен қатынастарды көре білу . Психикалық әрекеттің даму барысындағы оның заңдылықтарын оқытып – үйрету психологияның негізгі міндеті болып табылады . Соңғы жылдары психологиялық зертеулер айтарлықтай ұлғайып , жаңа ғылыми бағыттар мен пәндер пайда болды . Психология ғылымынында жаңа болжамдар мен тұжырымдамалар пайда болып , психология жаңа тәжірибелік мәліметтермен толысуда . Психология ғылымын зерттеу нәтижелері бұл пәннің барлық салалары мен тармақтарын дамытып отырудың іргетасы болып есептеледі . Сондықтан бұл пәнді оқып меңгеруде мынандай негізгі екі бөлімін қарастырамыз : 1 ) психикалық процестер ; 2 ) психикалық қасиетте ; 3 ) психикалық қалып . 1 ) Психикалық процестер : түйсік , қабылдау , зейін , ойлау мен сөйлеу , қиял және елес , ес ; 2 ) Психикалық қасиеттер : сезім және эмоция , ерік , темперамент , мінез , қабілет . 3 ) Психикалық қалып : адамның түрлі көңіл күйінің ( зерігу , үрейлену , абыржу , ашулану , қуану ) компоненттері . Сонымен , психология – психикалық құбылыстардың , пайда болу , қалыптасу заңдылықтарын және механизмдерін зерттейтін ғылым . Психология алдында тұрған теориялық және тәжірибелік міндеттердің көпшілігіне байланысты қазіргі уақыттағы психология ғылымы қарқынды даму үстінде . Психикалық әрекеттің даму барысындағы оның заңдылықтарын оқытып - үйрету психологияның негізгі міндеті болып табылады . Психология зерттейтін құбылыстар аумағы өте кең . Ол күрделілік деңгейі әр түрлі - сезім мүшелеріне әсер ететін объектінің жеке түрлерінің қарапайым айырмашылығынан бастап тұлғаның мотивтік күресіне дейін болатын адамның күйлері мен қасиеттерін , процестерді қамтиды . Зерттелетін құбылыстар мен олардың байланыстарын жалпы және дерексіз сипаттау - теория болады деп көпшілік санайтынын ерекше атап айтқан жөн . Алайда мұнымен теориялық жұмыс бітпейді , сондай-ақ бұған жиналған білімдерді салыстыру мен интеграциялау да , оларды жүйелеу де және кіреді . Бұл жұмыстың негізгі мақсаты болып зерттелетін құбылыстардың мағынасын ашу саналады . Осыған байланысты әдіснамалық мәселелер пайда болады . Психологияның төмендегідей негізгі дәрежелері бөлініп айтылған : бейнелеу дәрежесі , әрекет дәрежесі , тұлға дәрежесі , қарым-қатынас дәрежесі , сондай-ақ жалпыламалық деңгейі бойынша дәрежеге теңелетін ұғымдар бұл "әлеуметтік" және "биологиялық" ұғымдар . Адамның әлеуметтік және табиғи касиеттерінің объективтік байланыстарын , әлеуметтік және биологиялық детерминанттарының даму барысындағы қатынасын анықтау-ғылымның күрделі міндеттерінің бірін білдіреді . Алдыңғы онжылдықтардағы психология пәнінің теориясы басым болғаны белгілі . Оның қазіргі уақыттағы қоғам өміріндегі ролі қарқынды түрде өзгерген . Ол өнеркәсіптегі , мемлекеттік басқарудағы , медицинадағы , мәдениеттегі , спорттағы , білім беру жүйесіндегі және ерекше кәсіби практикалық әрекеттің аумағына айналуда . Психологиялық ғылымды практикалық міндеттерді шешуге енгізу , оның теориясының даму жағдайларын да маңызды өзгеріске ұшыратады . Халық ағарту жүйесінің барлық салаларында ( мектепке дейінгі білім беру , орта , жалпы білім беру мектебі , арнайы орта білім беру , жоғары мектеп ) психологияға тиісті мәселелер туады . Психикалық құбылыстардың жүйесін түгелдей дерлік - тұлғаның қарапайым сезінулерінен бастап , психикалық қасиеттеріне дейін зерттеу олар бағынатын объективтік зандылықтарды ашуға бағытталған . Бұл зерттеудің ғылыми негізін жасаудағы , қоғамдық мәселені шешудегі , оқу және тәрбие ұйымдарын жетілдірудегі маңызы зор . Ғылым ретінде психология нені сипаттайды ? Оның ғылыми ілімдеріне не кіреді ? Бұл сұрақтарға жауапты психология ғылымының тарихынан іздеп , психологияны әр даму кезеңіне орай өзінің зерттеу пәніне деген көзқарасының өзгеретінін байқау қажет . Психология өте ертеден келе жатқан ғылым салаларының бірі , бірақта жеке ғылым ретінде дамығанына бір ғасырдай уақыт болды . ХІХ ғасырдың соңы мен ХХ ғасырдың басында , белгілі психолог Эббингауз психологияны тарихы алды ұлан ғайыр , ал тарихы қысқа- , деген болатын . Психология ғылымынң даму тарихы 2-кезеңге бөлінеді . Оның біріншісі 2500 жылға созылған , ежелгі гректің ғалымы Аристотель есімімен байланысты . 2500 жылға созылған осы кезеңде психология басқа ғылымдармен ( философия , медицина , әдебиеттану , жаратылыстану ) аралас дамыды . Оның 2-ші тарихы 1879 жылдан басталады . Осы жылы неміс ғалымы Вундт Лейпцигте тұңғыш лаборатория ұйымдастырып , дербес эксперименттік ғылым болуына себепкер болды . Капитализмнің пайда болып дами бастауы , әсіресе , жаратылыстану ғылымдарының өрістеп алға басуына себепші болды . Ғылым атаулы тұрмыспен байланысы , тәжірибелі ғылымдарға айнала бастады . Осындай тәжірибелі ғылымдарға негіз салған ағылшынның белгілі философы Бэкон болды . Орта ғасырдағы схоластикалық әдістерге қарсы шығып , Бэкон ғылымда индуктивтік әдісті дамытты . Бұл әдіс бойынша дүниетану , оны зерттеу жолы жай құбылыстардан күрделіге , оңайдан – қиынға , жақыннан-алысқа , деректіден-дерексіздерге көшіп отыру керек . Бұл әдіс жаратылыстану ғылымдарын дамытуға ерекше әсер етті . Жаңадан бас көтеріп эканомикада өз орнын ала бастаған буржуазия тобы , өздерінің өндіріс орнындағы жұмысшылардың психологиясын біліп , оларға ықпалын жүргізіп , билеп , басқарып отыру үшін , адамдардың ақиқаттық , нақты реалдық , психологиялық процестерін зерттеуді керек қылды . Буржуазияның осынау мақсаттарын орындауға эмпериялық психологияның аренаға шығып дами бастауы қолайлы болды . Бұл психология Бэконның эмперикалық философиясына негізделді . Бэкон тек жаратылыстану ғылымдарын емес , философия , психология ғылымдарын да схолостикадан арылтып , оларды тұрмысқа , өмірге үйлестіріп , ғылыми түрде дамуға негіз салды . Маркс Бэконның материалистік философиясына жоғары баға беріп , оны ағылшын материалистерінің атасы деп атады . Бэкон әдейілеп психология ғылымы мен шұғылданбаса да , эмпериялық психологияның негізін салса да , оны толық дамыта алмады . Эмпериялық философияның принциптерін психология ғылымын ағылшынның келесі ғылымы Джон Локк ( 1632-1704 ) таратып , әрмен қарай дамыта бастайды . Психологияда метафизикалық , схоластикалық , құрғақ әдістерге шабуыл жасалып , нақтылы білімдерге көшу мәселесі қолға алынды . Локк эмпериялық психологияның , философияның теориялық негіздерін белгіледі . Ол өзінің философия-психологиялық концепциясында сенсуалистік көзқарасты дамытады . Бұл көзқарас бойынша психика нәсіл арқылы берілмейді . Адам туғанда оның психикаы – табула расса ( таза тақта ) есебінде болады . Елестеуден сыртқы дүниеден келіп бірте-бірте сананы толтырады ; елестеулердің бұлағы ( негізі ) түйсіктер , сыртқы дүниенің әсерлерін түсіну арқылы ғана елестеулер пайда болады . Локк « негізгі принципке білімдердің және идеялардың сезімді дүниеден пайда болуына » толық түрде түсінік берді . Бірақ сыртқы және ішкі тәжірибелерді ажыратуда Локк дуалистік философияның жолына түсті . Ол өзінің « сыртқы тәжірибесін » дәлелдеуде - материалист , « ішкі тәжірибесін » дәлелдеуде – идеялист болып көрінеді . Оның ұғымынша , біз сыртқы тәжірибе арқылы ғана дүниедегі заттарды сезім мүшелерімізбен түйсіну , қабылдау арқылы ғана танимыз , онсыз сыртқы дүниеден ешбір мағлұмат ала алмаймыз . Локктың айтуынша , біздің біліміміз заттар туралы білім емес , тек қана заттардың елестеулері туралы білім . Ақиқаттың сыртқы дүниесінің біздің санамызға сәуле түсіруі емес , елестеулер мен ұғымдардың бір-бірімен келісімі . Бұл айтылғандардан Локктың сенсуализмі дуалистік философияға негізделгенін , оның « сыртқы тәжірибесі » идеализмге негізделгенін көруге болады . Эмперикалық психологияның белгілі ірі ғалымдарының бірі , ағылшын философы және психологы Давид Юм ( 1771-1776 ) ассоциациялық эмперикалық психологияға негіз салды . Кейіннен психологияның бұл ағымын Милл , Спенсер дамытты . Юм адамның өте күрделі диалектикалық жолмен дамитын санасын механистік жай элементтерге , түйсіктерге және олардың көшірмесін елестеулерге бөлді . Оның ұғымынша , адамның күрделі психикалық әрекеттері , қылығы осы элементттердің жай қосындысынан ғана , елестеулердің бір-бірімен жай байланысуынан ғана құралады . Гартли мен Пристли деген оқымыстылар эмперикалық ассоциативтік психологияның материалистік ағымын дамытты . Бұлардың пікірінше ассоцияциялық байланыстар Юм айтқандай елестеулерде амес , мидың өзінде болады ; әсер етуші қоздырғыштар мидың түрлі салаларын қоздырып , бір- бірімен байланысып отырады , кейіннен мидың бір жүйесі қозса еріксізден- еріксіз ассоцияция арқылы мидың басқа салалары да қозады . Өткен ғасырдың орта шенінде көп табыстарға жетіп , өршіп алға басқан табиғат ғылымдары психология ғылымына зор әсер етті . Табиғат ғылымдарында қолданылатын тәжірибе жасау әдістері психология ғылымына да ене бастады . Психология бара бара өзінің зерттеулерінде дәл ақпараттарды пайдаланылатын тәжірибелік әдістерді қолдана бастады . Эмперикалық психо- логияның өзінде-ақ кейбір психологтар , әсіресе , Вундт пен Джемс ассоциятивтік психологияның шыли өрескел жетімсіздіктері мен қателеріне қарсы шыға бастады . Вундт – заттарды қабылдау – түйсіктері мен елестеу – тездің жай ғана қосындысы , шумағы емес екендігін , перцепция мен апперцепцияны өндіріп отыратын өте күрделі психикалық процесс екендігін айтты . Джемс – сана әрекеттерінің сыртқы ақиқаттық дүниеден айрықша өзгешеліктеріне көбірек көңіл бөлді ; психикалық әрекеттердің өне бойы өзгеріп , бір қалыптан екінші қалыпқа ауысып , толқып отыратын « сана ағымы » екендігін айтты . Әйткенмен , бұлар ассоциятивтік психологияға ашық қарсы тұрып , оның қателерін түгел көрсете алмады . Эмперикалық психологияның мынадай қателері болды : Психология ғылымын « психика құбылыстары » , « сана құбылыстары » ғылымы есебінде түсініп , психиканы сыртқы дүниенің санадағы сәулесі есебінде қарамай , жалғыз іштен шығатын әрекет дей білуі . Эмперикалық психология идеалистік психология болды . Психика сыртқы дүниенің әсерсіз өзінен-өзі іштен пайда болып , өз бетімен дамиды деген ұғымға сүйеніп , әрбір адамның өзін-өзі байқау әдісін психологияның негізгі әдісі деп білу . Әр адам өзінің ғана психикалық әрекеттерін біле алады , басқа адамдардың психикалық әректтерін зерттеп білуге болмайды . Объективтік байқау әдісінің орны психологияда емес , философияда , физиологияда деген ұғымды жақтау . Психологияның бұл ағымы « эмпирикалық психология » делініп аталғанмен , эмпирияны объективтік түрде қарамай , әр адамның жеке өзін-өзі байқайтын субъективтік тәжірибесі деп түсінді . Психикалық әрекеттерді механистік көзбен қарау . Адам жеке тұлға есебінде емес , тек қана бір-бірімен механистік түрде қосылған бөлшектер есебінде қаралған . Ол – сезімдердің жинағы сезімдердің бір түрі есебінде қаралған . Адамның психикалық әрекеттерінің тарихта өзгеріп отыруының , адам баласының пайда болып , өсіп-дамып отыруын зерттемеді . Нақты тарихи жағдайларда тіршілік ететін адамдарды зерттемей , ешбір қоғамға тән емес , тарихта болмаған абстрактылы , дерексіз адамның психикалық әрекеттерімен шұғылданды . Психофизикалық теорияға негізделу . Рухани әрекеттер мен физикалық әрекеттердің әрқайсысы өз алдына өмір сүреді , олардың әрқайсысы өз алдына болғанымен араларында байланыс бар , бір-біріне әсер етеді деген теорияны жақтайды . Эмпирикалық психологияның қателерімен бірге олардың алға басқан жақтары да болды . Олар психология ғылымының дамып , алға кетуіне себептерін тигізді . Құрғақ оймен шұғылданып , дәлелсіз құрғақ қорытындылар шығарған ескі схоластикалық метафизика психологиясына қарсы , тәжірибелік әдістерді қолданып , психологияны тұрмысқа жақындатуға тәжірибелік ғылымға айналдыруға ұмтылды . Психология ғылымының мағлұматтары тәрбие жұмысында , медицинада , өнер жүйесінда , әдебиетте , өндіріс орындарында , түрлі еңбек салаларында жерлерде мейлінше мол қолданыла бастады . 19-ғасырдың 2-ші жартысынан бері қарай ғалымдар психикалық қыбылыстарды ( түйсік , қабылдау , ес , елес ) эксперимент жүзінде әр-түрлі құрал-жабдықтың көмегімен зерттей бастады . Осы кезден бастап психология өз алдына дербес отау тігіп , тәжірибелік ғылым ретінде дами бастады . Психиканы зерттеу және түсіндіру психология пәнінің қалыптасуының алғашқы кезеңі болады . Сонымен психология алғашқыда Жан туралы ғылым ретінде анықталды . Әр тарихи дәуірлерде ғалымдар ғалымдар бұл сөз мағынасын сан қилы түсіндірді . Психиканың мәніні байланысты көзқарастардың қалыптасуы және дамуы әрқашанда философияның өзекті мәселесі – материя мен сана , заттық және рухани болмыстардың ара қатынасына байланысты болған . Осы мәселе төңірегінде бір-біріне қарама-қарсы бағыт материализм мен идеализмнің талас тартысына толы болды . Психикалық құбылыстарды идеалистік тұрғыдан түсінудің мәні психиканың материядан тыс , өз бетінше өмір сүретін болмыс ретінде қаралатындығында . Психика – тәнсіз , материясыз негіздің , « абсолютті рухтың » , « идеяның » көрініс беруі , дейді идеалистер . Материалистік түсінік бойынша психиканы материядан туындайтын , екінші құбылыс ретінде көрсетеді . Идеалистік философия өкілдері материядан тәуелсіз еркше рухани бастаудың бар екендігін мойындайды , олар психикалық әрекетті материалдық , тумайтын , әрі өлмейтін жан түрінде қарастырады . Діннің пайда болуымен психика « о дүниемен » байланысты , көрінбейтін , әрі мәңгі жасайтын , тәннің екінші бір баламасы - рухтық зат деп танылды . Бар әлемнің бастаушысы идея , рух , сана , ал материя осылардан туындайды деп есептеген әр түрлі идеалистік бағыттар дамыды . Психиканы адамның рухани өмірінің көрінісі және ол барлық материалдық табиғат бағынатын заңдарға бағынбайды деп қарастырған идеалисті философия , адам психикасын түсінудегі материалдық көзқарасты көптеген ғасырларға ығыстырды . Тек ХVІІІ ғасырда психология ілімдерінің дамуының жаңа кезеңін бастады . Ол адамның ішкі мүшелері ғана емес , тіпті дене әрекетінің де психикаға қатысы жоқтығын көрсетті . Декарт ғылымға бір мезгілде екі ұғымды енгізді . Сана және рефлекс . Бірақ ол өз ілімінде жан мен тәнді бір-біріне қарама-қарсы қойды да , өзара тәуелсіз екі болмыс – материя және рухтың жасайтынын уағыздады . Сондықтан психология тарихында бұл ілім « дуализм » ( екі тарапты ) деген атаққа ие болды . Дуалистік ілімнің негізінде ХІХ ғасырда психологияда психофизикалық параллелизм ( яғни психикалық және физикалық құбылыстар қатарлас өзара тәуелсіз , бірақ бірге деп тұжырымдайтын ) деген идеалистік теория кеңінен тарады . Бұл бағыттың өкілдері – Вундт , Эббингауз , Спенсер , Рибо , Бине , Джемс және Капитализмнің пайда болып дами бастауы , әсіресе , жаратылыстану ғылымдарының өрістеп алға басуына себепші болды Ғылым атаулы тұрмыспен байланысы , тәжірибелі ғылымдарға айнала бастады . Осындай тәжірибелі ғылымдарға негіз салған ағылшынның белгілі философия Бэкон болды . Орта ғасырдағы схоластикалық әдістерге қарсы шығып , Бэкон ғылымда индуктивтік әдісті дамытты . Бұл әдіс бойынша дүниетану , оны зерттеу жолы жай құбылыстардан күрделіге , оңайдан – қиынға , жақыннан-алысқа , деректіден – дерексіздерге көшіп отыру керек . Бұл әдіс жаратылыстану ғылымдарын дамытуға ерекше әсер етті . Жаңадан бас көтеріп эканомикада өз орнын ала бастаған буржуазия тобы , өздерінің өндіріс орнындағы жұмысшылырдың психологиясын біліп , оларға ықпалын жүргізіп , билеп , басқарып отыру үшін , адамдардың ақиқаттық , нақты реалдық , психологиялық процестерін зерттеуді керек қылды . Буржуазияның осынау мақсаттарын орындауға эмпериялық психологияның аренаға шығып дами бастауы қолайлы болды . Бұл психология Бэконның эмперикалық философиясына негізделді . Бэкон тек жаратылыстану ғылымдарын емес , философия , психология ғылымдарын да схолостикадан арылтып , оларды тұрмысқа , өмірге үйлестіріп , ғылыми түрде дамуға негіз салды . Маркс Бэконның материалистік философиясына жоғары баға беріп , оны ағылшын материалистерінің атасы деп атады . Бэкон әдейілеп психология ғылымы мен шұғылданбаса да , эмпериялық психологияның негізін салса да , оны толық дамыта алмады . Шамамен осы уақыттан бастап психология пәні туралы жаңа ұғымдар пайда бола бастады . Сезім , ойлау қабілеттерін сана деп атай бастады . Сонымен психика санаға теңестірілді . Жан психологиясының орнына сана психологиясы келді . Психиканың мазмұндарының орнына сананың ақиқаттық сипаттары зерттеле бастады . Бұрынғы психика туралы ғылыми есебінде көрінген психологияның орнына сана құбылыстарын зерттейтін психология бой көтерді . Сөйтіп , 18 ғасырдан бастап сананы зерттейтін « психикасыз психология » ғылыми сахнаға шықты . Психологияның жеке ғылым ретінде қалыптасқан уақытынан басталатын дамуы , ХІХ ғасырдың екінші жартысындағы әр түрлі мақсаттағы зерттеулердің әр түрлі әдістерін пайдаланатын өзара ауыспалы теориялардың үздіксіз күресіне ұласты . Сананың құрылымының , мазмұнының және белсенділік деңгейінің әр түрлі сипатталуы – интероспективтік психология шеңберіндегі теориялар арасындағы негізгі айырмашылық болып саналады . Осы тұрғыдан идеалистік сана психологиясы өз зерттеулеріне 5 бағытта алып барды : - сана элементтер теориясы , негізін салғандар Вундт және Титченер ; - саналық әрекеттер психологиясы , Брентаноның есімімен байланысты ; - саналық ағым теориясы , Джемс негізін салған ; - дербес құрылым психологиясы , гештальтпсихология ; - Дительдің сипаттамалық психологиясы . Осы кезде психологияда эксперименттік әдістің болуына қарамастан , бұл теориялардың бәріне тән ерекшелік – психикалық құбылыстардың мәнін түсіндіру ғана емес , тек қана суреттеп сипаттау болды . 1879 жылы Вундт Лейпцигте алғашқы экспериментальдық лабораторияны ұйымдастырды . Сана психологиясына эксперимент қою мүмкіндігі ашылды . Диалектикалық материалазм көзқарасы бойынша материя 1-ші кезекті субстрат ( негіз ) , психиканың иесі ретінде қаралады ; психика , сана – бұл 2-ші обьективтік шындықтың мида бейнеленуі . Сыртқы психикалық өмірсіз ішкі психикалық өмір бола алмайды . Яғни , өзінен тәуелсіз әрі тысқары обьективтік шындықты психика , сана бейнелейді , бұл ұғынылған болмыс . Ақиқат болмаса , бейнелеу туралы айтудың мағынасы жоқ . Бұл туралы ертедегі грек ойшылдарының бірі Демокрит сол кездің өзінде-ақ психикады ( психиканы ) оттың атомдарындай қозғалмалы қасиет деп түсіндіреді . Ол психиканың мәңгі еместігін , оның өсіп , өшіп отыратындығын айтып , материалистік тұжырым жасады . Сол заманның екінші бір ойшылы , идеалист Платон керісінше « психика мәңгі өлмейді , өшпейді » . - деп тұжырымдады . Психикалық әрекетті осылайша екі түрлі көзқарас тұрғысынан түсіну , орта ғасырлар заманынан бермен қарай кең өріс ала бастады . Шығыстың ұлы ойшылы Әбу-насыр әл-Фараби дүние материядан құралады , ол жойылмайды , бір түрден екінші түрге көшіп , өзгере береді , психика денеден бұрын өмір сүрмейді , бір денеден екінші бір денеге барып орналаса алмайды деп материалистік тұрғыдан пайымдаса , батыс ойшылы Фома Аквинский психиканың мәңгі өлмейтіндігі , оның денеден бөлек өмір сүретіндігі жайлы пікірлерді дамытты . Психика дүниесінің сыры жайлы дәйекті материалистік пікірлерді қазақ ойшылдары да айтқан . Мұндай ой-пікірлер фольклорда , әсіресе , мақал-мәтелдерде көптеп кездеседі . Мысалы : « Тән ауырса , жан ауырады » , « Тәні саудың жаны сау » , « Тән өледі , демек жанда өледі » . Жан бар жерде қаза бар » Ал , Асанқайғы , Шалкиіз , Жиембет , Ақтамберді , Бұқар , Шал , Дулат , Махамбет ақын-жыраулар мен ойшылдардың толғауларында ата- бабаларымыздың жан дүниесінің сырлары әр қырынан сөз болады . Психология сан-салалы ғылым . Қазірде оның 40-қа жуық саласы бар . XIX ғасырдың екінші жартысына дейін психология философия ғылымының бір саласы болып келіп , жаратылыстану , медицина , әдебиеттану ғылымдарымен де сабақтасып , байланысып жатты . Психологияның қоғамдық ғылымдармен тарих , әдебиет , лингвистика , география , антропология , өнер ғылымдарымен де байланысы зор . Адам психологиясын жақсы білмейінше , оларға әсер етіп , жігерін қозғап , жүрек сезімдерін толғандыратын , көркем шығармалар туындату мүмкін емес деген . XIX ғасырдың екінші жартысынан басталған , психологияның жеке ғылымға айналуына , оның табиғи біліммен бірлесуі себеп болды . Бұған психологияға эксперименттік әдістің ( Фехнер ) енгізілуін де жатқызуға болады . Психологиялық ілімдердің табиғи-ғылыми теориясын рефлекторлық құрайды ( Сеченов , Павлов , сондай-ақ ірі физиологтардың еңбектері : Ухтомский , Орбели , Анохин , Красногорский , Быков , Бернштейн , Бериташвили ) . Қазіргі кезеңдегі психологияның негізгі мәселелерін өңдеуге Дарвиннің эволюциялық идеялары үлкен ықпал етті . Олар тіршілік иесінің ортаның ауыспалы жағдайына бейімделуі кезіндегі психиканың рөлін анықтауға , психикалық әрекеттің төменгі түрден жоғары түрге көтерілуінің мағынасын түсіндіруге мүмкіндік берді . Психологияның педагогика ғылымымен де байланысы бар . Мұны кезінде орыс педагогикасының атасы Ушинский де ерекше атап көрсеткен еді . Шәкірттердің психика дүниесіне әсер ету үшін , оларды дұрыс тәрбиелеп , нәтижелі оқыту үшін бұлардың психикалық әрекеттерінің мазмұнын , өсіп- дамуын , мінездері мен қабілеттерін , жеке психологиялық өзгешеліктерін білу қажет . Сонда ғана ұстаздың оқу-тәрбие жұмыстары жемісті болып шығуы мүмкін . Математика , биология , кибернетика , этика , эстетика , социология ғылымдардың соңғы жаңалықтары психологияға акеңінен еніп , оның жан- жақты дамуына әсер етіп отыр . Психология мен этика арасында тығыз байланыс бар . Этика адамның міне-құлық нормаларын , адамгершілік принциптерінің заңдылықтарын зерттейтін ғылым . Психологияның қай саласы болсада күнделікті өмірімізге қызмет етеді . Оларды тудырған қоғамның нақтылы талап-тілектері , өмірде болып жатқан ғылыми-техникалық прогрестің әсері . Еңбек психологиясы – бұл тұлғаның белгілі мамандыққа сәйкес кәсіптік маңызды қасиеттерін , мамандық таңдап , еңбек әрекетін тиімді етіп ұйымдастыру , оның өнімін арттыруын , қызмет орнын , құрал-сайман аспаптарды нәтижелі еңбек етуге қолайлы етіп дайындау , шаршау , зорығу , демалу мәселелерінің психологиялық жақтарымен шұғылданады . Инженерлік психология – еңбек психологиясы бөлімдерінің бірі . Ол адам мен техниканың қарым-қатынасынан туындайтын мәселелерді зерттейді . « Адам-машина » саласындегі әрекеттерді тиімді етіп ұйымдастыру , ақпараттарда сақтау , өңдеу оны жобалау үлкен орын алады . Арнайы психология – адамның психикалық қызметінің әр түрлі формаларын , ми зақымы ауруымен , ақыл-есі кіресілі-шығасылы немесе психика дүниесінде жетімсіздіктері бар , жан - қуаттары бұзыла бастаған , психологиялық функцияларына зақым келген адамдардың ерекшеліктерін зерттейді . Психологияны бұл саласында бірнеше бағыт : олигофренопсихология - мидың туа біткен ақауы бар адамның психологиясының дамуын , сурдопсихология – саңырау немесе естуі нашар , керең болып туған балалар психикасын , тифлопсихология – соқыр немесе нашар көретін адамдар психологиясын зерттейді . Заң психологиясы – құқыққа қатысты мәселелерді реттеу және оларды тәжірибе жүзінде қолданудың психологиялық мәселелерін , қылмыскерлер , айыптаушылар , куәләр психологиясын зертеумен айналысады . Мұнда түрлі қылмыстарды ашуға , олардың қандай жағдайларда пайда болғанын , оның не себептен жасалғанын зерттеп отырады . Бұл саласылар : сот психологиясы , қылмыс психологиясы , еңбекпен түзету психологиясы деп аталатын бөлімдерден тұрады . Сот психологиясы сот , айыптаушылар , куәлар , тергеу ісін жүргізу , олардан жауап алу тәрізді жайлардың психологиялық жақтарын қарастырады . Қылмыс психологиясы кылмыскердің жеке басы мен оның зиянды әрекеттерінің сырын ашады . Еңбекпен түзету психологиясы еңбекпен түзеу коллонияларының тәрбиелік әсерінің тиімділігін зерттеу жолдарын қарастырады . Зоологиялық психология – жануарлардың психологиялық әрекеттерін қарастырады . Олардың психикасның даму сатысын , инстинктін , интеллектісін зерттейді . Салыстырмалы психология – адамдар мен жануарлардың психикасының айырмашылықтары мен ерекшеліктерін салыстыра отырып зерттейді . Сонымен қатар ересек адамдар мен балалардың психологиясын бір-бірімен салыстырып , олардың ұқсастық , айырмашылықтарын ашады , адамның қалыптасу жолын және оның туысынан өсіп-жетілгенге дейінгі даму жолын қарастырады . Педагогикалық психология - оқу-тәрбие процесінің ғылыми негіздерін , яғни оқушының оқу әрекетін миына қалайша тоқитындығын , адамға білім және тәрбие берудің психологиялық заңдылықтарын зерттейді . Ол оқушылардың ақыл-ойы мен ойлау саласын , дағдыларын қалыптастырудың , олардың оқу материалдарын меңгеруі мен ұстазбен - шәкірт арасындағы қарым-қатынастарды реттеудің түйінді мәселелерін қарастырады . Педагогикалық психология келесі реттегі тармақтарға бөлінеді : а ) оқыту психологиясы - дидактиканың психологиялық негіздерін , оқыту мен білім берудің негізгі әдістемелік мәселелерін , балалардың ақыл-ойын қалыптастыру сияқты өзге де мәселелерін зерттейді ; ә ) тәрбие психологиясы - гуманистік және әлеуметтік тәрбие мәселелерінің психологиясын зерттеп , оқушылар ұжымының , еңбекпен түзету педагогикасының психологиялық негіздеріне қатысты мәселелерді қарастырады . Медициналық психология - дәрігер мен аурулардың арасындағы қарым- қатынас , түрлі аурулардың психологиясын емдеу жолдарын және дәрігердің іс-әрекетінің және аурудың мінез-құлқының аспектілерін зерттейді . Ол мынадай бөлімдерге бөлінеді : психикалық кұбылыстардың мидың физиологиялық құрылымдарына қатынасын зерттейтін нейропсихологиядан ; адамның психикалық әрекетіне дәрілердің әсер етуін зерттейтін психофармақологиядан ; адамның денсаулығы мен оны нығайтуға арналған шараларды жүзеге асыру саласын , оның әдіс-тәсілдерін айқындайтын психопрофилактика және гигиенадан ; адамның психикалық ауытқушылықтарын зерттейтін патопсихологиядан ; психикалық ауытқушылықтары бар адамдардың өзіндік психикалық ерекшеліктерін зерттеп , психотерапевтикалық көмек көрсететін клиникалық психологиядан . Әскери психологиясы – адамның соғыс жағдайындағы , ұрыс кезіндегі , әскери дәрежесі жоғарыларға сөзсіз бағыну жағдайындағы психологиясымен , әскери әрекеттер кезіндегі адамның мінез-құлқын , басшылар мен олардың қарамағындағылар арасындағы қатынастардың психологиялық жақтарын , әскери азаматтардың отаншылдық қасиеттерін қалыптастыру және мәселелерді зерттейді . Әскери психологияның маңызды міндеті - әскери оқу- тәрбиенің психологиялық мәселелерін талдау болып табылады . Спорт психологиясы - спортшыларды баулу мен тәрбиелеудің негіздерін зерттеп , олардың іс-әрекетінің психологиялық ерекшеліктерін қарастырады . Спорт жетекшілері мен бағынушылардың өзара қарым-қатынасын , оларды даярлаудың жағдайын , құрал-жабдықтармен қамтамасыз етілуін , психологиялық даярлығын іздестіре келе , оларды жаттықтыру және күш- қуатын жинақтау деңгейін , жарыстарды ұйымдастыру , өткізу мәселелерінің факторларын , спорттық жарыстарда жеңіске жету үшін қажетті рухани және моральдық қасиеттердің қалыптасу заңдылықтарын ашады . Әрбір ел мен халықтың спорт өнеріндегі ерекшеліктерін де ескере отырып , оларды жаттықтыру міндеттері анықталады . Даму психологиясы - әр адамның жасына байланысты психикалық даму заңдылықтарын , әр түрлі психикалық процестердің ( естің , ойлаудың , қиялдың , сезімнің ) ерекшеліктерін , тұлғаның психологиялық қасиеттерін зерттеп талдайды . Даму психологиясында балалар психологиясы , жеткіншектер психологиясы , жасөспірім психологиясы , ересек адам психологиясы және қарттық психология салалары бар . Ғарыш психологиясы – психологияның ең жас және жаңа саласы , ол адамдардың ғарышқа ұшуына байланысты пайда болды . Ол ғарышкерлаедің еріктік және моральдық даярлығы мәселелері білім беру мен жаттықтыру тәсілдерін зерттеумен шұғылданады . Өнер психологиясы – қызметтің өнер туындыларын жасауға бағытталған психологиялық компоненттерін қарастырады . Өнер психологиясының маңызды міндеті - эстетикалық тәрбиемен музыкалық көркемдік және әдебиетке қабілеттердің дамуына байланысты мәселелерді зерттейді . Әлеуметтік психология - әр түрлі әлеуметтік қауымдардың топтардың ұжымдардың психикалық көріністерін ( олардың көңіл – күйін , қоғамдық пікірін , еліктеуін ) топтар мен ұжымдағы адамдардың арасындағы өзара қарым-қатынас мәселелерімен айналысады . Мұнда әр бір этностардың қарым- қатынасын , дін психологиясының өзекті мәселелерін де зерттейді . Әр түрлі топтық типтер болып саналатын ассоциациялар , корпорациялар , ұжымдар , ресми және биресми топтар арасындағы қатынастар , олардың бірігуінің себептері мен мақсат-мүдделерінің психологиялық жақтары қарастырылады . Басқару психологиясы – басқару ісінің әлеуметтік-психологиялық мәселелерін шешу , басқарушы қызметтің және оған қойылатын талап- тілектерін ескеру , басшының тұлғалық сапасы мен басқару стильдерін дұрыс қолдана білу мәселелерін шешеуге бағытталады . Сонымен , психология ғылымының өмірде араласпай отырған саласы жоқ деуге болады . Адам жайындағы сан алуан гуманитарлық ғылымдардың ішінде психологияның жетекші орын алатындығы осыдан-ақ жақсы байқалады . Адам бар жерде жан бар , ал жанды зерттейтін психология ғылымы . Бір сөзбен айтқанда , психология еңбектеген баладан , еңкейген қартқа дейін қажетті . 