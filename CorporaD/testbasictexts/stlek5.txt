ҚОҒАМНЫҢ САЯСИ ЖҮЙЕСІ . Саяси жүйелер теориясы ХХ ғасырдың 50-60-шы жылдарында пайда болды . Осы теорияның негізін қалағандар болып американдық саясаттанушылаар Истон мен Алмонд табылады . Истон . «Саяси жүйелер» ( 1953 ) , «Саяси өмірді жүйелік талдау» ( 1965 ) еңбектерінде саяси жүйелер теориясының негізін қалады . Оның түсіндіруінше , саяси жүйе сырттан келетін əсерге жауап беретін , дамушы жəне өзін өзі реттеп отыратын ағзаға ұқсас . Бұл жүйе бір бүтінді түзетін көптеген бөлшектерден тұрады , оны қоршаған ортадан бөліп тұратын белгілі бір шекаралары болады . Алмонд «Салыстырмалы саяси жүйелер» атты мақаласында ( 1956 ) саяси жүйе мемлекеттікпен қатар мемлекеттік емес саяси мінез-құлықтың алуан түрлілігін білдіреді , оларды талдау негізінде екі деңгей - институционалды жəне бағдарлаушы - бөлініп шығады . Институционалды қоғамның саяси институттарын зерттеуге , ал бағдарлаушы шынайы саяси құрылымды , саяси мəдениетті зерттеуге баса назар аударады . Қазіргі заманғы саясаттануда саяси жүйе ұғымы екі мəнге ие : а ) саяси жүйе түрлі саяси феномендердің қасиеттерінанықтауға , сипаттауға көмектесетін теориялық , ойлау құралы ретінде түсіндіріледі . Осы тұрғыда бұл категория саясишынайылықтың өзін көрсетпейді , саясатты жүйелік талдау құралы болып табылады ( партиялар , мемлекет , саяси мəдениет жəне ) ; б ) саяси жүйе — ол қоғамдағы биліктің қалыптасуы менқызмет етуінің шынайы күрделі механизмі . Бұл механизм мемлекеттен , партиялардан , саяси бірлестіктерден , БАҚ , электораттан жəне тұрады . Осылайша , қоғамның саяси жүйесі - ол нақты қоғамдағы саяси тəртіптің тарихи дəстүрлері мен ұстанымдарына , саяси , əлеуметтік , құқықтық , идеологиялық , мəдени нормалардың ережелеріне бағынатын , қоғамның саяси ұйымдарының қағидаларының , процестерінің , саяси институттардың , саяси рөлдердің , қатынастардың бүтін , ретке келтірілген жиынтығы . «Саяси ұйым» жəне «саяси жүйе» ұғымдарының арақатынасы туралы . Кейбір əдебиеттерде аталған ұғымдар синонимдер ретінде қарастырылады . Бірақ айырмашылықтары бар . Қоғамның саяси ұйымы дегеніміз саяси институттар мен саяси құқықтық нормалардың жиынтығы . Саяси ұйым жетекші , биліктік ұйымдастырушы құрылым ретінде түсіндіріледі . «Саяси жүйе» категориясы «саяси ұйым» ұғымынан кеңірек , себебі саяси жүйе саяси ұйыммен қатар өзіне саяси сана , мəдениет , коммуникация , саясатқа қатысу сияқты құрылымдық элементтерді қосады . Қоғамның жүйешелері ( ішкі жүйелері ) . Саяси жүйе қоғамдық жүйе жиынтығының бір жүйешесі болып табылады . Ол басқа жүйешелермен , атап айтқанда əлеуметтік , мəдени , экономикалық , идеологиялық , этикалық , құқықтық жүйешелермен өзара əрекетте болады . Олар табиғи орта мен табиғи ресурстармен ( демографиялық , кеңістіктік территориялық ) , сонымен бірге сыртқы саяси ортамен қатар оның қоғамдық ортасын , қоғамдық ресурстарын түзеді . Нақты қоғамның саяси жүйесін анықтайтын факторлар қандай ? а ) қоғамның кластық табиғаты , əлеуметтік қатар ; б ) басқару түрі ( парламенттік , президенттік жəне ) ; в ) мемлекет түрі ( монархия , республика ) ; г ) саяси тəртіп сипаты ( тоталитарлық , демократиялық ) ; д ) саяси-идеологиялық жəне мəдени қатынастардың сипаты ; е ) саяси өмір барысының тарихи жəне ұлттық дəстүрі ( саяси белсенді немесе белсенді емес халық ) . Саяси жүйе жалпы қоғамның жүйешелерінің бірі бола тұра , өзіне тəн ерекшеліктерімен сипатталады : а ) саяси жүйе басқа жүйелерден басым тұрады . Дəл соның көмегімен қоғамдағы саяси билік жүзеге асады . Ол қабылдаған шешімдер барлық жүйелер үшін міндетті . б ) қоғамның əлеуметтік кластық құрылымы мен қоғамдық ортаның сипатынан бөліну ; в ) салыстырмалы түрдегі жеке даралығымен . Сонымен қатар белгілі бір дəрежеде оның шеңберіндегі қарым-қатынастар құқықтық жəне саяси нормалармен реттеліп , қадағаланып отырады . Саяси жүйе қоғамның саяси кеңістігінде өмір сүреді , ол территориялық ( мемлекет шекарасы ) жəне қоғамның саяси ұйымдарының түрлі деңгейлеріндегі саяси жүйенің құраушы бөліктері мен оның əрекет саласымен анықталатын функционалдық өлшемдерге ие . Саяси жүйе қоғамдық феномен ретінде уақыттағы белгілі бір өзгерістерге төзеді . Бұл процесс саяси қатынастар мен институттардың дамуы немесе деградациясы ретінде сипатталады . Саяси жүйенің тарихи эволюциясы бірқатар заңдылықтарға тəуелді : а ) билікті концентрациялау жəне деконцентрациялау , орталықтандыру жəне орталықсыздандыру ; б ) осы тенденциялардың күресіне . Концентрация мен деконцентрацияның , орталықтандыру мен орталықсыздандыру арасындағы күрес формацияның орталықтандырудың дағдарысымен , орталықсыздандырумен жəне осы екі бастамалардың қарама-қайшылықтарының жаңа тізбегімен ауысқан ( антикалық империядан бастапқы феодалдық бөлінуге , феодалдық монархиядан буржуаздық мемлекетке , XIX ғасырдың соңындағы империализмнен XX ғасырдың алғашқы жартысындағы демократизация процесіне өту кезеңінде ) кезеңдер аралығында аяқталады . в ) жүйені жəне оның жүйешелерін күрделендірудің жалпы процесіне ( партияның пайда болуы мен көбеюі , ассоциациялардың дамуы жəне ) ; г ) жүйенің қалыптасуына , оның заңды рəсімделуіне ; д ) демократиялық институттардың қалыптасуына , жалпыға бірдей сайлауға , өзін өзі басқаруға ; е ) билік пен халықтың қарым-қатынасының қайта ұйымдастырылуына ( жоғарыдан төменге бұйрықтық , деспоттық жəне қақтығыстық қарым- қатынастан келісімдік конституциялық жəне консенсустыққа көшу ) ; ж ) басқару аппаратының , мəжбүрлеу органдарының артуына . Саяси жүйенің деңгейлері . Қоғамның саяси жүйесі саяси қатынастар мен биліктің үш деңгейінің жүйешелерінен құралады : екі институционалдық — жоғарғы ( мегадеңгей ) , орта немесе аралық ( мезадеңгей ) жəне институционалдық емес-төменгі , бұқаралық ( микродеңгей ) . Макродеңгейде ( институционалды , жоғарғы ) саяси жүйеге мемлекеттік биліктің орталық аппараты кіреді . Осында макробиліктің көлеңкелі , жасырын саяси қүрылымдары мен қызметтері орналасқан : жоғарғы органдардың ( мемлекеттік , партиялық ) легальді ( заңды ) жасырын əрекеттері , құпия құжаттар , бұйрықтар , өкімдер ; түрлі ресми көшбасшылардың жарияланбайтын қызметтері мен рөлдері . Орта құрылым ( мезадеңгей ) өзінің құрылымы бойынша ұқсас келеді . Ол басқару аппаратымен , перифериядағы сайлау органдарымен жəне тағайындалатын билікпен түзіледі . Саяси жүйенің мезадеңгейі мемлекеттік биліктің жоғарғы эшелондары мен қоғам арасындағы саяси кеңістікте орналасқан . Бұған аймақтық жəне жергілікті əкімшілік , ірі кəсіпорындар , экономика көшбасшылары жəне жатады . Мезадеңгей саяси жүйе мен қоғам арасындағы байланыстырушы звено ретінде қызмет атқаратындықтан , олардың қарым-қатынастарын ұйымдастыратындықтан , биліктің мемлекеттік орталықтарынан қоғамға дүмпу беретіндіктен , басты рөлді атқарады . Тəжірибе көрсетіп отырғандай , дəл осы кезеңде басқарудың неғұрлым ықпалды бюрократиялық аппараттары мен ең бұқаралық қатар ( көлеңкелі ) құрылымдар қалыптасады . Осы саяси кеңістікте аппараттар мен олардың көшбасшыларының қақтығыстары , рушылдық , жершілдік , қандық туыстық байланыстар , құқыққа қарсы белсенділік пен ресми тұлғалар мен биліктегі жемқорлық ерекше таралған . Осы деңгейде саяси сипаттағы заңсыз құрылымдар қалыптасады : қатар экономика , қара базар , қылмыстық əлемді ұйымдастыру , мафиялар мен мафиялық корпорациялар . Саяси жүйенің микродеңгейі - саяси өмірдегі қоғамға азаматтардың , кластардың , қабаттардың , қоғамдық топтардың бұқаралық қатысуы . Бұл деңгейде халықтық қозғалыстар қалыптасады , саяси топтар мен партиялар туындайды , қоғамдық пікір қалыптасады , қоғамның саяси жүйесінің құраушы бөлігі ретінде қоғамның саяси мəдениеті құралады . Бірқатар ғалымдар саяси жүйенің құрылымын келесі жүйешелердің жиынтығы ретінде түсіндіреді : саяси қатысудың институционалдық , нормативті реттеу , коммуникативті , идеологиялық , саяси-мəдени жүйешелері . Бұл позиция жоғарыдағы көзқарасқа қарама қайшы келмейді , саяси жүйенің құрылымын функционалдық тəсілдің призмасы арқылы түсіндіреді . Функционалдық тəсіл . Саяси жүйенің құрылымы мыналардан тұрады : а ) барлық саяси жүйенің қаңқасын , материалдық негізін , оның биліктік басқару құрылымын түзетін саяси институттардан ; б ) қоғамдағы саяси қатынастарды реттейтін саяси нормалардан ; в ) 	саяси жүйенің элементтерінің арасындағы тік жəне көлденең байланыстардың негізі болатын саяси қатынастардан ; г ) 	саяси жүйенің қалған бөліктерін жасау мен өндіру процесін орталықтандыратын саяси санаға ; д ) жүйенің дамуындағы құндылықты басымдықтарды анықтайтын жəне жүзеге асыратын саяси мəдениеттен ; е ) сəйкес ақпаратты тарататын саяси коммуникациядан ; ж ) саяси жүйені қолдау немесе оппозицияның белгілі бір дəрежесін көрсететін саясатқа қатысу ; Саяси нормалардың рөлі . Формальді нормативті жүйелердің ішінде жетекші орынды мемлекеттің нормативті жүйесі-құқық иеленеді . Құқық саяси партиялар мен басқа да саяси ұйымдар , кəсіби одақтар , жастар ұйымдары жəне жасаған саяси нормативтік жүйемен бірге қызметін жүзеге асырады . Бұл жерде ерекше рөлді басқарушы партиялардың саяси нормативтік жүйелері атқарады . Себебі оларға нормативті актілер формасында қабылданған мемлекеттік органдардың шешімдері сүйенеді . Саяси нормалар жоғарыда аталған ұйымдардың жарғыларында , олардың бағдарламаларында , декларацияларында жəне көрінеді . Демократиялық мемлекеттерде саяси нормативтік жүйе заң шығарушы биліктің жоғарғы органдарының депутаттарының мінез-құлықтарының негізінде жататындықтан , конституциялық нормаларға қажетті толықтырулар ретінде көрінеді . Саяси жүйені құрылымдық құраушыларын зерттеудегі барлық келтірілген тəсілдер негізінде мынадай қорытындыға келеміз : қоғамның саяси жүйесі - ол бүтін , күрделі , ықтимал жəне ашық жүйе . Саяси жүйенің міндеттері : а ) əлеуметтік қызығушылықтар мен үстемдік ететін институттардың өзара әрекетін орталықтандыру ; б ) қоғам мүшелерінің қызығушылықтарын тасымалдау жəне оларды қоғамдастық қызығушылықтарымен келістіру ; в ) саяси жетекшілік ; г ) қоғамның бүтіндігін сақтау үшін қоғамның саяси күштерін біріктіру ; д ) 	қоғамда қабылданған жəне басым идеалдарға бағытталған саяси қатынастардың белсенді қатысушыларының əлеуметтік базаларын кеңейту ; Саяси жүйенің басты қызметтері : а ) қоғамның даму бағдарламасын , мақсатын анықтау ; б ) алға қойған мақсаттарға жету үшін ресурстарды мобилизациялау ; в ) ортақ мақсаттар мен құндылықтарды насихаттау арқылы қоғамның барлық элементтерін біріктіру ; г ) индивидтерді саяси əлеуметтендіру ; қоғамның барлық мүшелерін қатысуға тарту ; д ) олардың қызығушылықтарын артикуляциялау ; е ) нормаларды ( заңдарды ) дайындау ; оларды орындау мен сақтауды қадағалау ; Саяси жүйелердің жіктелуі . Түріне қарай қоғам дəстүрлі , модернизацияланған жəне тоталитарлық болып бөлінеді ( Арон , Ростоу жəне ) . Ортамен өзара əрекеті бойынша - ашық жəне жабық болып бөлінеді . Саяси мəдениеті бойынша жəне оның билікті ұйымдастыру формаларында көрінуіне орай - ағылшын-американдық , континенталды- европалық , индустрияға дейінгі жəне жартылай индустриалды , тоталитарлық болып бөлінеді ( Алмонд ) . Саяси тəртіп бойынша - тоталитарлық , авторитарлық , демократиялық ( тəжірибеде бірде бір тəртіп таза күйінде болмайды ) . Саяси жүйенің демократиялық түрі мыналармен сипатталады : а ) саяси əрекетке қатысушылардың əлеуметтік базаларын кеңейтумен , олардың құқығы мен еркін қамтамасыз етумен , жоғарғы өмір сүру деңгейімен , орта кластың басым рөлімен ; б ) саяси бəсекелестікпен , саясатқа қатысудың жарыстық түрімен жəне басқарудың көп партиялық түрімен , билікті жүзеге асыруда биліктің институттарының жəне көптеген адамдардың қатысуымен ; в ) халық еркін парламент арқылы білдірумен , заң шығару органдарының сайлануымен жəне олардың төмен жақтан жоғарыға дейін есеп беруімен ; г ) азшылықтың құқығы мен қызығушылықтарын сыйлай отырып , саяси шешімдерді көпшіліктің қабылдауымен ; д ) дамыған азаматтық қоғаммен , бұқаралық қоғамдық бірлестіктер мен одақтардың құрылуымен ; е ) демократиялық саяси мəдениетімен , пікірлердің , көзқарастардың алуан түрлілігімен , ашықтығымен . Саяси жүйенің тоталитарлы ( «totalis» - лат . «толық , барлық , бүтін» ) түрі былайша сипатталады : а ) бір көшбасшының немесе адамдардың шағын тобының ( хунта ) қолында биліктің гиперорталықтануы ; б ) билік басында бір ғана көшбасшысы болатын , қатаң тəртібі бар бірпартиялы негіздегі билік құрылымының механизмі ; в ) барлық саяси институттар мен билік құрылымының басқарушы партия мен оның көшбасшысына міндетті бағынуы ; г ) барлық қоғамдық өмірді ( экономика , мэдениет , білім , медицина жəне ) бір орталықтан тотальді бақылау , реттеу , плюрализмнің , оппозицияның барлық түрлерін жою , азаматтардың жеке өміріне қол сүғу ; д ) қоғамға бір ғана ресми идеологияны мойындату , басқаша ойлауды жаншу , тотальді саяси бақылау , бұқаралық ақпарат құралдарындағы цензура ; е ) əлеуметтік-саяси демагогия ; Саяси жүйенің авторитарлық түрі : а ) саяси шешімдерді қабылдаудың бірегей орталығында саяси биліктің толықтығының концентрациясы ; б ) орындаушы биліктің құзырының неғұрлым кеңеюі ; в ) үкіметтік емес партиялар мен қозғалыстардың шектелген саяси қатысуы ; г ) билікті бақылаусыз қолдану жəне халықтың барлық қабатының мінез- құлқын бақылау ; д ) номенклатуралық қағиданы тарату , яғни жоғарғы билік еркі бойынша барлық деңгейдегі басқарушы , жетекші мамандарды орналастыру жəне ауыстыру . Жалпы алып қарастырғанда , саяси жүйенің авторитарлық түрінде атрибут ретінде биліктің орталықтануы , оппозициялық партиялар мен ұйымдардың іс- əрекетін шектеу , азаматтардың құқығы мен еркін шектеу болады . Қазіргі кездегі саясаттануда «саяси тəртіп» категориясы саяси жүйенің қызмет етуінің механизмін ашуда базалық болып табылады . Саяси тəртіп саяси мəдениет жағдайының , əлеуметтік жəне кластық өзара қарым-қатынастардың , үстемдік етуші идеология формаларының , мемлекеттік билік пен қоғамның арасында қалыптасқан қарым-қатынастардың , билік қолданатын құралдар мен əдістердің , белгілі бір мемлекетке тəн саяси қатынастардың жиынтығы ретінде анықталады . Кейбір зерттеулерде саяси тəртіпті мемлекеттік билікті жүзеге асыру сипаты ретінде ғана қолданады , мемлекеттің саяси жүйенің басқа да компоненттерімен , азаматтық қоғаммен ( əлеуметтік қабаттар , топтар , саяси партиялар жəне ) өзара əрекетінің динамикасын назардан тыс қалдырады . «Мемлекеттік тəртіп» жəне «саяси тəртіп» ұғымдарының арақатынасы . Олар бірдей сияқты болғанымен , түрлі мағынада . Біріншісі мемлекеттік билікті жүзеге асыру əдістерін сипаттайды , екіншісі қоғамның саяси өмірінің жағдайы мен билігінің сипатын ашады . Саяси тəртіптердің типологиясы . Көрсеткіші - биліктердің заң шығарушы , атқарушы жəне сот биліктеріне бөліну қағидасы , онда биліктердің бірігуі мен биліктердің бөліну тəртіптерін де бөліп көрсетуге болады . Көрсеткіш - əскердің қоғамдағы мəртебесі мен рөлі , мұнда əскери немесе азаматтық тəртіп жайлы сөз болып отыр . Көрсеткіш -менталитет пен əлеуметтік-мəдени кешені - «батыстық» жəне «шығыстық» . Критерий - мемлекет пен шіркеудің өзара қарым-қатынасы сипаты - теократиялық ( клерикальді ) жəне зиялы тəртіп . Саяси тəртіптердің неғұрлым кең таралған жəне жалпы қабылданған типологиясы болып азаматтық қоғам мен биліктің өзара əрекетінің ерекшеліктеріне , мемлекеттік биліктің əлеуметтік тұрмыстың басқа да салаларына жəне азаматтың жеке өміріне енуі мен ықпалының дəрежесіне негізделген типология табылады . Осы көрсеткішке сəйкес , демократиялық , тоталитарлық жəне авторитарлы тəртіптерді бөліп көрсетеді . Саяси тəртіптің сипатын анықтайтын белгілер : а ) саяси билікті қалыптастыру механизмдеріне халықтың қатысу деңгейі ; б ) азаматтардың құқығы мен еркінің мемлекеттің құқықтарымен арақатынасы ; в ) қоғамның саяси жүйесіндегі мемлекеттік емес құрылымдардың орны мен рөлі ; г ) 	азаматтар мен қызметкерлердің қатынастарын құқықтық реттеу сипаты ; д ) саяси көшбасшылық сипаты ; е ) саяси билікті жүзеге асырудағы белгілі бір əдістердің басымдығы ; ж ) қоғамдағы «күштеу» құрылымының саяси , құқықтық жағдайы ; з ) саяси плюрализм мен көппартиялылықтың шегі . Демократиялық саяси тəртіп келесі қағидаларға негізделеді : а ) халықты биліктің көзі ретінде мойындау ; б ) 	биліктің негізгі органдары мен қызметкерлерін	сайлау , 	олардың сайлаушыларға бағынуы ; в ) тағайындау жолымен қалыптасқан мемлекеттік органдардың сайлаушы органдардың алдындағы жауапкершілігі мен бақылауында болуы ; г ) басты демократиялық құқықтар мен еріктерді жариялау , заң алдындағы барлығының теңдігі ; д ) қоғамда плюрализмнің , көппартиялықтың заңды болуы ; е ) билік бөлінісі жəне ұстамдылық пен қарсы салмақ жүйесін жасау ; ж ) демократиялық тəртіптің əлеуеттік базасы орта таптың қалыптасуы . Тоталитарлық саяси тəртіпте : а ) 	мемлекеттік билік қатаң	орталықтандырылған жəне басқарушы партияның билік ұйымының аппаратына тəуелді ; б ) мемлекет басшысы , əдетте , билік басында өмір бойы болады , ол ешкімге есеп бермейді , оның қол астында мемлекеттегі бар билік шоғырланған ; в ) елдің тұрғындарының басым бөлігі басқаруға қатыстырылмайды , егер өкілетті органдар болса , олар декоративті , немесе жалпыға бірдей сайлау құқығының принципін бұзу арқылы қалыптасады . г ) халықты қорқытуға негізделген күштеу əдістерінің ашық көрінуі тəн ; д ) экономика саласында мемлекет тарапынан бақылаудыңболуы ; е ) қоғамның саяси жүйесінде бар биліктің бір партияның қол астында болуы , оппозицияның болмауы ; ж ) құқықтық көзқарас бойынша , мұндай тоталитарлық мемлекеттерде конституциялар болмайды немесе олардың əрекеттері тоқтатылған немесе олар дүниежүзілік қауымдастық саяси тəртіпті сынға алмас үшін , көзбояушы ретінде болады . Авторитаризмге тəн ерекшеліктер : а ) мемлекетте қоғамдық өмірге ықпал етудің негізгі қозғаушылардың болуы ; б ) ірі репрессивті аппараттың болмауы ; в ) азаматтарға заңмен тыйым салынбағандардың барлығына рұқсат беру ; г ) демократияның кейбір элементтерінің болуы ( сайлау , парламенттік күрес ) . Авторитарлық тəртіптер демократиялық құралдар жеңе алмайтын қоғамдық құрылымдардың ауысуы болып жатқан , ұзақ экономикалық жəне саяси дағдарыстар байқалатын елдерде пайда болады . Авторитарлық биліктің қоғамдық тəртіпті қамтамасыз ететін жоғарғы мүмкіндікке ие екендігі жəне қажет кезінде күштері мен ресурстарын туындап келе жатқан мəселені шешуге жұмылдыра алатыны сөзсіз . Əлемнің заманауи саяси картасы саяси тəртіптердің үнемі болып тұратын эволюциясына дəлел бола алады . 