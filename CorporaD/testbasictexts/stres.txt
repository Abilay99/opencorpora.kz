Санамыздан мықтап орын алған әлеуметтік-психологиялық және экономикалық өзгерістерде көрініс тапқан көкейкестесті мәселелерімізбен бірге ХХІ ғасырға да еніп барамыз . Қазіргі халық денсаулығының жағдайы тек қоғамдық дамудың ғана көрсеткіші емес , сонымен бірге қуатты экономикалық , еңбек , қорғаныс және мәдени-әлеуметтік болып табылады . Осы заманғы әлеуметтік-экономикалық жағдай , тіршілік деңгейінің құлдырауы және экологиялық қолайсыздық Қазақстан Республикасының бүкіл халқының денсаулығына теріс әсерін тигізуде . Жұмыссыздықтың өршуі , отбасылық қатынастардың тұрақсыздануы , зорлық-зомбылықтың жүгенсіз насихатталуы қоғамның жүйкесін тоздырып , адамдар арасында әртүрлі аурулардың белең алуына жағдай жасап отыр . Бұл өз кезегінде стрестік жағдайды үдете түсуде . Бұл сөздің ағылшын тілінен аудармасы « кернеу , қысым » дегенді аңғартады . Алғаш рет стресті ғылыми тұрғыдан сипаттаған канадалық ғалым Ганс Селье болатын ( 1936 ) . Стресс – кез-келген сыртқы әсерге тәннің жауап қайтаруы болып есептеледі . Яғни , стресс тосын жағдайда қанға қажетті гармондарды жедел іске қосу , басқа да көптеген физиологиялық процестерді қайта құру арқылы тәнге сыртқы әсерге тойтарыс беруі үшін өзінің ішкі мүмкіндіктерін пайдалану . Стресстің пайда болуына жеке тұлғаның өзіндік ерекшеліктерінің өзгермеуі мен сәтсіздіктері әсер етеді . Лангитюдтік мәліметтерге сәйкес ( Селигман және Элдер , 1986 ) бұл қажеттілік жанұялық ортада ( балалар оны әке-шешелерінен қабылдайды ) , жақындардан айырылуымен , сонымен бірге мұғалімдер жағынан сынаулармен байланысты ерте уайымдаулар пайда болады . Әрбір адамның стреске ұшырауы оның тек оқу әрекетіне ғана байланысты емес , сонымен қатар әр түрлі өмір жағдайларына , әр түрлі басқа қызмет түрлеріне , қарама-қатынасқа , қоршаған ортасына да бойланысты болады . Сондықтан стресстің пайда болу себептерін анықтағанда , стрестің пайда болуының көзі болуы мүмкін әр түрлі өмірлік жағдайларының ықпал ету ерекшеліктерін ескере отырып қарастыру керек . Неғұрлым жалпы және толық болып Вонг ұсынған нұсқасы табылады . Тұлғаралық стресс , Тұлғаішілік стресс , Экологиялық стресс , Ішкі ресурстар , Жанұялық стресс . Ортаңғы ішкі шаршыда « мен күші » , « ақыл-ой күші » , психикалық энергия немесе ішкі ресурстар деп аталатын біздің тіршілік етуіміздің мәні белгіленген . Ол өмірлік дағдарыстарды индивидке жеңуге көмектеседі және стреске қарсы тұру интенсивтілігін анықтайды . Бұл ресурстың төмендеуі стреспен байланысты әр түрлі бұзылыстарға , мысалы , үрей , қорқыныш , орын таба алмаушылық депрессияға ұшырауына әкелуі мүмкін . Келесі бөлім – тұлғаішілік стресс . Көптеген біздің сыртқы әлемге талаптарымыз және олардың бізге әсері осы стресс түрімен байланысты . Тұлғаралық стресс бөлімі белгілі бір өмір салаларымен өзара байланыс жасайды . Себебі , әр адамға өз әрекетінде әр түрлі әлеуметтік сұрақтарды шешуге тура келеді , өзге адамдармен әрекеттесу және оның бағалауы біздің қабылдауымызға , уайымдауларымызға , жағдайларға және сыртқы әлем құбылыстарына қатынасымызға елеулі ықпал жасайды . Көптеген өмірлік мәселелер адамдар арасындағы қатынастың проблемасы болып табылады . Тұлғалық стрестің индивид не жасап жатқанына және оған берілген мысалы , ата-ананың , ерінің , қызметкердің ролін және әлеуметтік ролдерді қалай жүзеге асырады және бұзатын уақытта онымен не болатынына қатынасы бар . Ол денсаулықтың бұзылуы , жағымсыз әдеттер , сексуалдық қиындықтар , қартаю , зейнетақыға кету сияқты құбылыстармен байланысты көрінеді . Жанұялық стресс өзіне жанұя ішіндегі барлық қиындықтарды қосады . Ол-үй ішіндегі жұмыс , тектер арасындағы қарама-қайшылық , жанұядағы ауру немесе өлім , ішімдік , ажырасу және Еңбектік стресс көбіне ауыр жұмыс күшімен , жұмыс нәтижесін қадағалаудың жоқтығынан , ролдік анықсыздықтан және ролдік қарама-қайшылықпен байланысты . Жұмыс қауіпсіздігін нашар қамтамасыз ету , еңбекті әділетсіз бағалау , оның ұйымдастырылуының бұзылуы стресс пайда болуының көзі болуы мүмкін . Қоғамдық стресс адамдардың үлкен топтары бастан кешетін проблемаларға жатады . Мысалы , экономикалық тоқыру , кедейшілік , расалық қысым , банкрот болу және дискриминация және Экологиялық стресс қоршаған ортаның экстремалды жағдайларының ықпал жасауымен негізделеді . Бұндай ықпалды күту немесе оның нәтижесі – ластанған ауа және су , қатал ауа райының жағдайы , нашар көршілер , дыбыстың жоғары деңгейі және Қаржылық стресс түсіндіруді қажет етпейді . Есепті төлеу мүмкінсіздігі , қарыз алудағы қиыншылықтар , жұмыс нәтижесінің жалақы деңгейімен сәйкес келмеуі , қосымша қаржылық шығындар , осы және басқа да себептер стресс пайда болуына әсер етеді . Тұлғаішілік стресс детальды қарастыруды қажет етеді . Ол бірінші жағынан оған жеткілікті көңіл бөлінбегеніне байланысты болса , екінші жағынан , ол әртүрлі өмірлік оқиғаларды жобалауы мүмкін және оған қатынас ерекшеліктеріне ықпал жасап және индивид мінез-құлқына әсер ететініне байланысты . Стресстің қандай нәрсе екенін , денсаулыққа қалай әсер ететітін білдік . Ендігі жерде одан құтылудың , алдын алудың және жеңудің жолдарын қарастырайық . Стрессті жеңуде адамның істейтін жұмысының не қызметінің сипаты зор маңызға ие . Еңбек адамға тек материалдық байлық әкеліп қана қоймай , сонымен бірге қанағаттанушылық сезімін де сыйлауы тиіс . Көңілсіз , күңгірт , бірыңғай , ылғи өзіңді зорлап істейтін жұмыс стрестің бірден-бір көзі екендігі айтпаса да түсінікті . Шынында да , біздің уақытымыздың көбісі қызметте , оқуда өтеді . Ол егер көңілсіз болса , тәніміз де бүкіл жүйелердің үйлесімсіздігін туғызып , оны дағдарысқа ұшыратады . Сондықтан , адам көңілі қалаған мамандығы бойынша өзі ұнататын кәсіппен айналысқаны жөн . Жұмыстағы немесе оқудағы көңілсіздік отбасындағы кикілжіңге ұласса , стрестің көкесін сонда көресің . Қиын сәттерде адамның қиындықты жеңуге деген өзінде тілек және мүмкіндігі ( дайындығы ) болуы керек . Қай кезде де адамға қажырлы үміт және сенім қажет . Адамда стресске төтеп берер психологиялық дайындық болу қажет , оған аутогендік жаттығулардың қажеттігіне сендірудің маңызы зор . Өміріне қатер төндіргендей жағдайларда адам қайратты болуы және қалай болғанда да өзін еркін ұстап , жақсылыққа сендірге тырысу керек . Өмірді сақтап қалу әркімнің өзіне , психологиялық күйіне , психологиялқ саулығына байланысты . Өзін-өзі сыйлау және ұстай білу стресс әсеріне қарсы тұру қабілетін күшейтеді , психологиялық саулығын қалыпты ұстайды . Стресс болмау үшін адам нағыз қажетті іспен айналысуы шарт . Салауатты өмір салтын сақтау , мұңаймау , жағымсыз әсерлерден бойды аулақ , ауырлықты ақылмен жеңудің жолдарын қарастыруы қажет . Осы айтылғанның бәрі – психопрофилактика болып табылады . Психопрофилактиканың бір түрі релаксация ( босаңсу ) - дене мен психиканы керексіз ой-жабырқаудан , абыржудан босатады , ал вокалотерапия бой сергітеді . Би билеу адамдарды оптимистік көңіл-күйге бөлейді . Музыканың адам жан дүниесіне әсерінің пайдалы екенін ерте заманнан адамдар білген . Тіпті ҮІ ғасырда ежелгі грек ойшылы және математигі , сонымен қатар ежелгі Олимпиада ойындарының жеңімпазы ( жұдырықтасу бойынша ) Пифагор музыканы емдік мақсатта қолданған . Оның айтуынша , адамның жаны мен тәні музыкалық әсер етуді әркез талап етеді дейді . Ал , ІІІ ғасырда Парфян патшалығында музыкалды-медициналық театр салынған . Онда келген көрермендер музыкамен емделген екен . Тыныштану үшін , қысымды түсіру үшін мына музыкалар дәлірек келеді . Чайковскийдің “ Анданте контабиле ” немесе “ Песнь без слов ” , Бародинның “ Князь Игорь ” операсындағы “ Хоровые песни ” . Музыка тыңдау ұзақтығы 15-30 минуттай болуы керек . Психопрофилактиканың екінші түрі – өзін-өзі сендіру . Оған аутогенді жаттығулар көмектеседі . Сізге ағылшын психологы Клер Рейнер талдаған өзін-өзі сендіру бағдарламасын ұсынамыз . І қағида - Таңертең бар қуатыңызды үйден жақсы көңіл-күймен шығуға жұмсаңыз . ІІ қағида - Өз бойыңыздағы кемшілікке орала бермеңіз . Олар кімде болсын бар . ІІІ қағида - Басқаларды артық сынға алмаңыз . “ Ешкімді сөкпе , сонда сен да сөгілуші болмайсың ” - деп інжіл де ғибрат қылады . ІҮ қағида - Басқаларды көңіл қойып тыңдаңыз , сонда олардың да Сіз десе көңілі ерекше болып тұрады . Жұрт көбіне тыңдаушыларды жақсы көреді . Ү қағида - Ағыңыздан жарылып тұрыңыз . Бейіліңіз сақ болсын . Білмегеніңізді білемін деп әлек болып , қулыққа салынбаңыз . ҮІ қағида - Өз төңірегіңізден Сізді сәл де болса түсінетін жақсы адамды тауып алыңыз , жалғызсырамайтын боласыз . ҮІІ қағида - Жасқаншақтығыңызды арақпен кетіремін деп ойламаңыз . Егер де ашық , ақжарқын болсаңыз , арақ-шарапсыз да өзіңізді қоршаған адамдар арасында мерейлі боласыз . ҮІІІ қағида - Орынсыз именшектіктің кейбір адамдарды жалықтырып жіберетінін де есте сақтаған жөн , егер де біреу Сізбен даусын көтеріп , өктем сөйлесіп тұрса , оған өзім кінәлімін деп есептемеңіз , бәлкім , ол адам үшін өз жігерсіздігін жеңудің бір амалы осындай болар деген ойда жүрген шығар . ІХ қағида - Өзіңізбен бір жаман іс болып , жағдайсыздыққа ұрынсаңыз елдің көзінше кейіп , налымаңыз . Жұрт сізге ерекше ықыласпен қарайтын болады , өйткені оларға өз артықшылықтарын сезінуге Сіз бір үлкен мүмкіндік бердіңіз . “ Жақсы сөз – жарым ырыс ” демекші , жақсы сөз бен жылы лебіз адамға әрқашан да емдеу . “ Істеген ісің мақұлданып , қолдау тапса екен ” – деу кез келген адамға тән қасиет . Қоғамның , өз төңірегіндегі жақын-жуықтары мен достарының , отбасы мүшелерінің қолдап , қуаттаушы пікірлері әрбір адамның денсаулығы үшін ауадай қажет . Соңында , Селье “ Стресс – бұл сіздің басыңызға түскен нәрсе емес , ол түсінігіңіздегі нәрсе ” деген болатын . “ Стресстен толық құтылу – өліммен бірдей ” дегенді де ғалым дәл тауып айтқан . Өйткені , тірі ағза үнемі тосын жағдайға кезігіп , оған жауап беріп отыруы тиіс , бірақ адамның психологиялық кейпі қандай : қиындықтан қашуға бейім бе , әлде оны жеңуге бейім бе – бәрі соған байланысты . Өзіңе өзің сенімді болсаң , жеңбейтін қиындық жоқ , кез-келген қиындықтан жол табасың : ең бастысы – түймедейді түйедей етіп көрсетуден , асқан кінәмшілдіктен аулақ бол , ешқандай мұңға берілме , өзіңді нық ұстай біл , қандай сәтте де Ибн Сина мысалға келтіргендей қойдың кебін кимей , қорқыныш сезімін жеңуге тырыс . 