Қазақстан Республикасының “ Білім туралы ” Заңында “ Білім беру жүйесінің басты міндеті — ұлттық және жалпы адамзаттық құндылықтар , ғылым мен практика жетістіктері негізінде жеке адамды қалыптастыруға және кәсіби шыңдауға бағытталған білім алу үшін қажетті жағдайлар жасау , оқытудың жаңа технологияларын енгізу , білім беруді ақпараттандыру , халықаралық ғаламдық коммуникациялық желілерге шығу ” деп , білім беру жүйесін одан әрі дамыту міндеттері көзделеді . Бұл міндеттерді шешу үшін мектеп ұжымдарының , әр мұғалімнің күнделікті ізденісі арқылы барлық жаңалықтар мен қайта құру , өзгерістерге батыл жол ашарлық жаңа тәжірибеге , жаңа қарым-қатынасқа өту қажеттігі туындайды . Қазақстан Республикасының алдында тұрған әлеуметтік-экономикалық міндеттерінің аса күрделілігіне қарамастан , оның егеменді мемлекет ретінде қалыптасуының сипаты , халықтың рухани , адамгершілік көзқарасы жастар арасындағы тәрбиеге байланысты . Ал ұрпақ тәрбиесі — Қазақстанда өтіп жатқан реформалар мен ғылыми-техникалық прогрестің алғы шарттарының бірі . Білім беру саласындағы кейбір жағымсыз әрекеттердің орын алуы , мектептердің оқу-тәрбие жүмысыньщ мазмұны , басқа да ТМД елдеріне қатысты халықтың ежелгі даму жолын анықтауда қазақ мемлекетінің білім беру және тәрбие туралы тұжырымдамаларының мақсаты – өрелі идеялар мен қағидалардың ғылыми жүйесін түзу . Бұл ретте халықтың этнопедагогикалық мұрасын ұрпақ тәрбиесінде пайдаланудың мәні зор . Алдымен , халықтық педагогиканы іс-әрекетте пайдаланып , адамгершілік сипат пен мінез-құлықты жастар арасында жаңартудың басты қағидалары : жеке тұлғалар арқылы қоғамды дамыту , демократияландыру , ізгілендіру . Бүкіл дүниежүзілік білім беру кеңістігіне кіру мақсатында қазіргі кезде Қазақстанда білімнің жаңа жүйесі құрылуда . Бұл үрдіс педагогика теориясы мен оқу-тәрбие үрдісіне нақты өзгерістер енгізумен қатар елімізде болып жатқан түрлі бағыттағы білім беру қызметіне жаңаша қарауды , қол жеткен табыстарды сын көзбен бағалай отырып саралауды , жастардың шығармашылық әлеуетін дамытуды , мұғалім іс-әрекетін жаңаша түрғыда ұйымдастыруды талап етеді . Келер ұрпаққа қоғам талабына сай тәрбие мен білім беруде мұғалімдердің инновациялық іс-әрекетінің ғылыми-педагогикалық негіздерін меңгеруі — маңызды мәселелердің бірі . Бүгінгі таңда Қазақстанда Қаланованың , Қараевтың , Таубаеваның , Қабдықайыровтың , Лактионованың , Жанпейісованың , Жүнісбек пен Нағымжанованың , Көшімбетованың , ғалымдардың зерттеулерінде оқытудың жаңа технологиялары жан-жақты қарастырылады . Елбасымыз Назарбаевтың “ Қазақстан—2030 ” Қазақстан халқына арнаған Жолдауында - Біздің жас мемлекетіміз өсіп , жетіліп , кемелденеді , біздің балаларымыз бен немерелеріміз онымен бірге ер жетеді . Олар өз ұрпағын жауапты да жігерлі , білім өрісі биік , денсаулықтары мықты өкілдері болады . Олар бабаларының игі дәстүрлерін сақтай отырып , қазіргі заманғы нарықтық экономика жағдайында жұмыс істеуге даяр . Олар қазақ , орыс , ағылшын тілдерін еркін меңгереді , олар бейбіт , абат , жылдам өркендету үстіндегі , күллі әлемге әйгілі , әрі сыйлы өз елінің патриоттары болады - деп көрсетілгендей , ертеңгі келер күннің бүгінгіден гөрі нұрлы болуына ықпал етіп , адамзат қоғамын алға апаратын құдіретті күш — білімге тән . Жас мемлекетіміздің болашағы — бүгінгі мектеп оқушылары . Оларға бірдей талап қойып , олардың табиғи қабілеттерін , нақты мүмкіңдіктерін анықтап , соған негіздеп оқыту — бүгінгі күннің өзекті мөселесі . Сондықтан да оқушылардың ой-өрісін , үлттық мәдениетін , үлттық рух пен сана-сезімін дамытып , алғыр тұлғаны қалыптастыруда тәрбие жүйесіндегі инновациялық іс-әрекеттердің ендірілуі үлкен жетістіктерге жетелейді . Жас ұрпақ біздің өміріміздің тікелей жалғастырушы өкілі ғана емес , еліміздің тірегі , мызғымас болашағы . Бүгін мектеп табалдырығын аттаған жас өркеннің ертең қандай адам болып шығатыны ата-аналар мен ұстаздар қауымының арасында мәңгілік таусылмас тақырып болып қалып отырғандығы да сондықтан . Бұл білім мен тәрбиенің егіз ұғым екенін көрсетеді . Сол себепті де білім беру жүйесінде жалпы азаматтық және ұлттық негізде жеке тұлғаны дамыту және қалыптастыру үшін қажетті жағдайлар жасалуда . Бүгінгі мақсат — әрбір оқушыларға түбегейлі білім мен мәдениеттің негіздерін беру және олардың жан-жақты дамуына қолайлы жағдай жасау . “ Инновация ” ұғымын анықтайтын нақтылы анықтама әлі де жасала қойған жоқ . Таубаева мен Құдайбергенованың берген анықтамасына сүйенсек “ инновация ” — бұл нақты қойылған мақсатқа жетуде ойға алынған жаңа нәтиже . Нақты мақсат дегеніміз не ? Нақты мақсатқа қандай әдіс-тәсілдердің көмегімен жетуге болады? Оқу мақсатының жүйесінде берілген мақсаттың негізгі категорияларын пайдалана отырып , педагог өз еңбектерінің нәтижесі туралы ақпарат алуға мүмкіндік алады . Демек , мақсат пен нәтиже – жаңалыққа бет бұрудың кілті . Инновациялық үрдістің негізі – жаңалықтарды қалыптастыру , қолдану , жүзеге асырудың тұтастық қызметі . Кез келген жаңа әдіс жекелік , сондай-ақ уақытша жоспарға жатады . Бұл яғни , бір мұғалім үшін табылған жаңа әдіс , жаңалық басқа мұғалім үшін өтілген материал тәрізді . Инновация мәселелерімен айналысып жүрген бірқатар ғалымдардың еңбектерін , жазған анықтамаларын қарастырып , талдай келе біз бұл үғымның түп-төркінін белгілі уақыт арасында жаңашыл идеяны қайта қарау , жаңалау деп айтқанды жөн көрдік . Сөл ертерек кездің өзінде белгілі қолданылып жүрген идеялар жаңа бағытта ұсынылса , мұның өзі инновациялы деп аталған . Осыларды негізге ала отырып , инновацияны “ жаңалық ” , “ жаңа әдіс ” , “ өзгеріс ” , “ әдістеме ” , “ жаңашылдық ” , ал инновациялық үрдісті “ жаңа әдістеме құралы ” деп ұғатын боламыз . Инновация білім деңгейінің көтерілуіне жағдай туғызады . Кейінгі кезеңде ғалымдар өз зерттеулерінде оқу-тәрбие ісіне жаңалықтарды енгізіп , тарату мәселесін қарастырады . Мемлекеттік білім стаңдарты деңгейінде оқыту үрдісін ұйымдастыру жаңа педагогикалық технологияны ендіруді міндеттейді . Ал жаңа педагогикалық технологияның түрі , қолдану ерекшелігі , одан туындайтын ділгір мәселелер бүгінгі таңда әлі нақтыланып белгілі бір жүйеге түспеген дүние . Қазіргі оқу орындары мен педагогикалық ұжымдар ұсынылып отырған көпнұсқалыққа байланысты өздерінің қалауына сәйкес кез келген үлгі бойынша қызмет етуіне мүмкіндік алды . Бұл бағытта білім берудің әр түрлі нұсқадағы мазмұны , құрылымы , ғылымға және тәжірибеге негізделген жаңа идеялар , жаңа технологиялар бар . Сондықтан әр түрлі оқыту технологияларын оқу мазмұны мен оқушылардың жас және психологиялық ерекшеліктеріне орай таңдап , тәжірибеде сынап қараудың маңызы зор . Қазіргі білім беру саласындағы оқытудың озық технологияларын меңгермейінше сауатты , жан-жақты маман болу мүмкін емес . Жаңа технологияны меңгеру мұғалімнің интеллектуалдық , кәсіптік , адамгершілік , рухани , азаматтық және басқа да көптеген адами келбетінің қалыптасуына игі әсерін тигізеді , өзін-өзі дамытып , оқу-тәрбие үрдісін тиімді ұйымдастыруына көмектеседі . Жаңа педагогикалық технологиялар оқушының шығармашылық қабілеттерін арттыруға өз үлесін қосады . Жаңа технологияны қолдану төмендегідей кезеңдер арқылы іске асады : I кезең – оқып үйрену ; II кезең — меңгеру ; III кезең — өмірге ендіру ; IV кезең – дамыту . Жаңа технологиямен жұмыс істеу үшін төмендегідей алғы шарттар қажет : оқу үрдісін интенсивтендіруді жаппай қолға алу ; оқушылардың сабақтастылығын болдырмау шараларын кешенді түрде қарастыру . Оның ғылыми-әдістемелік , оқыту-әдістемелік , ұйымдастырушылық себептеріне үнемі талдау жасап , назарда ұстау , жаңа буын оқулықтарының мазмұнын зерттеп білу , пәндік білім стандартымен жете танысу , білімді деңгейлеп беру технологиясын игеру арқылы оқушыларға білімді мемлекеттік стандарт деңгейінде игертуге қол жеткізу , оқыту үрдісін ізгілендіру мен демократияландыруды үнемі басшылыққа алу . Өйткені оқыту — тәрбиенің негізі . Сондықтан оқыту да қоғамдық құбылысқа жатады . Оқытуды екі түрлі мағынада қарауға болады . Біріншісі – мектепте арнайы пәндерді оқыту . Екіншісі – өмірде оқыту , өмірге үйрету . Тәрбиелеу , оқыту – егіз ұғым . Оқыта отырып тәрбиелейміз , тәрбиелей отырып оқытамыз . Оқыту тәрбиеге қарағанда нақтылау . Оқыту үйрету арқылы іске асады . Бұл оқытудың маңызы . Оқыту – тәрбиенің құрамды бөлігі , қайнар көзі , жүйелі түрі . Оқьпу арқылы тәрбиенің саналылығын , руханилығын , әсемділігін , әсерлігін , адамгершілікке баулу жолын , еңбекшілдігін , айқындап толықтыруға болады . Оқыту – тәрбиенің интеллектуалды түрі . Оқытудың инновациялық технология бойынша әдістемелік жүйесі , осы мақсатта сапалы нәтижеге жеткізуге мүмкіндік беретін танымдық іс-әрекеттер түрлерінің мазмұнымен тікелей байланысты . Сондықтан инновациялық әдіс-тәсілдерді оқыту үрдісіне енгізу барысы танымдық іс-әрекеттер түрлерінің мазмұнын , белгілі деңгейде белсенділігін көздейді . Осы екі үрдістің өзара сапалы нәтижесінде оқушының өз ісіне сенімділігін , жауапкершілік сезімін , шығармашылық қабілеттілігін қалыптастыру мақсатын жүзеге асыруға жағдай туғызатын оқытудың инновациялық негізгі түрлері анықталады . Оқу-тәрбие үрдісінде қолданып , айтарлықтай нәтиже беріп жүрген жаңа педагогикалық технологиялар мыналар : дамыта отырып оқыту әдістемесі ( Занков , Эльконин , Давыдов , Репин , Левин ) ; оза отырып оқыту ( Лысенкова ) ; іс-әрекетті бағалау ( Амонашвили , Волков ) ; тірек және тірек конспектілері арқылы оқыту ( Шаталов ) ; саралап оқыту ; шоғырландырып қарқынды оқыту жүйесі ; деңгейлік тапсырмалар арқылы дамыта оқыту ; жобалап оқыту технологиясы . Жаңа технологиялардың педагогикалық негізгі қағидалары : балаға ізгілік тұрғысынан қарау ; оқыту мен тәрбиенің бірлігі ; баланың танымдық күшін қалыптастыру және дамыту ; баланың өз бетімен әрекеттену әдістерін меңгерту ; баланың танымдылық және шығармашылық икемділігін дамыту ; әр оқушыны оның қабілеті мен мүмкіндік деңгейіне орай оқыту ; барлық оқушылардың дамуы үшін жүйелі жұмыс істеу ; оқу үрдісін оқушының сезінуі . Дамыта оқыту — күрделі құрылымды , біртұтас педагогикалық жүйе . Оның нәтижесінде әр оқушының өзін-өзі өзгертуші субьект дәрежесіне көтерілуі көзделіп , оқыту барысында соған лайық жағдайлар жасалады . Дамыта оқытудың дәстүрлі оқытудан айырмашылығы : көздеген мақсатында , мәнінде , мазмұнында , дамытудың негізгі факторында , мұғалімнің рөлі мен атқаратын қызметінде , әдіс-тәсілдерінде , оқушының білім алу белсенділігінің түрінде , оқу үрдісі мүшелерінің әрекеттестік ерекшеліктерінде , олардың қарым-қатынас сипатында , танып-білу үрдісін ұйымдастыру түрлерінде , Осы міндеттерге жүгіне отырып , дәстүрлі білім беру жүйесінде де оқушы дамуына көмектесетін кейбір қажетті қасиеттерді анықтауға болады . Олар : – мектепте және әрбір сыныпта , оқу тобында мұғалімдер мен оқушылардың күш-жігерлерін біріктіретін оңтайлы жағдай тудыратын ынтымақтастық жұмыс жағдайын қалыптастыру ; – оқушы мен мұғалімнің қарым-қатынасы ( өзара сыйлас , түсінісу ) әрекеттестік ұстаныммен жеке тұлғалық түсінушілік негізінде іске асырылуы ; – оқыту үрдісінде репродуктивтік және шығармашылық іс-әрекеттер оқушылардың жеке бас ерекшеліктерімен , уақытша жағдаймен , оқыту материалының деңгейімен анықталуы ; – оқыту деңгейінің анықталған бірізділікті болуы ( оқыту жолдарына , нәтижелеріне байланысты , білім беру стандарттарына сәйкес , ) ; – оқу материалы бөлек-бөлек пәндерге бөлінуі және соған қоса кіріктірілген курстардың да болуы ( табиғаттану , әлеуметтік ғылымдар , қоршаған орта және ) ; – оқушылардың шығармашылық мүмкіншілігін тудырып , қабілеттерінің жан-жақты дамуына ынталандыруды көздеген әр түрлі әдіс-тәсілдерінің кең қолданылуы ( диалог-сабақтар , ғылыми жоба қорғау сабақтары , пікірталас , іскерлік ойын сабақтары , ) ; – оқушылар әжептеуір уақыт аралығында мысалы ( бір , не бірнеше жыл ) белгіленген бір тұрақты топтарда сабақтасуы . Бұл топтардың ішінде аз санды топтар қалыптасып уақытша ( бір , не бірнеше сабаққа ) қызметтесуінің мүмкіндігі және жұппен жұмыс , жеке оқушымен жұмыс жүргізілуі ; – балалардың эмоционалды-сезімділік және абстрактілі , логикалық ой құрастыруын дамытуға ықпал етілуі ; – үкіметтің білім беру саласындағы стандарттары бәріне бірдей екендігін естен шығармай , жалпы білім беруді кемсітпей , оқыту үрдісінде әрбір оқушының қажеттіліктері мен қызығуларының ескерілуі ; – оқу жоспарларында міндеттелген және таңдап оқитын пәндердің үйлесімді косылуы ; – оқушылардың танымдық қызығуын арттырып және білім алу нәтижелерін жүйелі талдаудан өткізіп , бағалау ; – оқушылардың өздерінің жетістіктерін өздеріне талдатып , өзін-өзі бағалау әрекеттерінің ұйымдастырылуы . Қорыта айтқанда , бүгінгі таңдағы ұлттық мектеп белгілі білім мен дағдылар жиынтығын ғана меңгерген азаматтар ғана емес , ұлттық дүниетаным негізінде өз қөзқарасы қалыптасқан , әлеуметтік белсенділігі жоғары , отаншыл , қандай ұлтпен болса да тең дәрежеде қатар тұратын тұлғаларды тәрбиелеп өсіруге бағытталған . Жаңашылдықтың мәні және оның қажеттілігі . Бүгінгі таңда білім берудіңұлттық жүйесі өте маңызды , қарқынды өзгерістердің сатысында тұр . Қазіргі кезде қоғам дарынды , қабілетті адамдарды қажет етеді . Сондықтан да қазіргі уақытта мамандық атаулыныңбарлығы дерлік бейімділікті , ептілікті , ерекше ой қызметін ғана емес , мектеп ұжымынан үлкен жауапкершілікті , қызу белсенділікті талап етеді . Үздіксізжаңалық енгізу білімберумекемелерінің , соныңішінде жалпы білім беретін мектеп жұмысының дамуының ең басты факторы болып отыр . Инновацияның мәні неде және оның қажеттілігі қандай себептермен түсіндіріледі? Бірінші кезекте инновацияныңөмірге енуімектептің өзініңжұмыс істеуіне себепші болатын ішкі жағдайларғабайланысты . Білім беру мекемесінің алға қойған мақсатына жетуі үшін басқаруға ықпал жасайтын ( мұғалімдер , мектеп оқушылары ) және өзінің басқарушы ішкі жүйесі ( әкімшілік , педагогикалық ұжым ) біртұтас жүйе болғандықтан , инновацияға үнемі орын табылады . Ал жаңа өзгеріс нәтижесі білім беру мекемелері үздіксіз өзгеретін және дамитын жаңа қайшылықтардың көздері болады . Сонымен қатар басқарудағы маңызды орын үнемі қозғалыс пен дамуда болатын педагогикалық және балалар ұжымының қажеттілігіне беріледі . Инновацияның қажеттілігі сыртқы себептермен де анықталады , мынадай бірқатар себептерге байланысты : адамдардың мұқтаждылығын қамтамасыз ету қажеттілігі , мектеп оқушыларының білімге , дағдыға шеберлікке деген ұмтылысы , жоғары сапалы білім алудағы жеке түлғаның дамуы . Демек , жаңалықтың ену қажеттілігі білім алуға деген коньюктураның ( бір нәрсеге әсерін тигізетін жағдайлардың кездесу мұқтаждығынан пайда болады . Ол сұраныс пен ұсыныс арасындағы қатынаспен , жалпы білім беруге дайындық деңгейімен , педагог қызметкерлерінің кадрлық әлеуетімен және басқа да факторлармен анықталады . Технологияны , ұйымдастыруды үнемі жаңғырту жағдайында ұстап тұрып қана мектеп өз бағытын нығайта алады . Сондықтан да мектеп басшылары үнемі өзгерістің болып тұруы бірден-бір дұрыс факт екенін мойындаулары қажет . Жаңалық енгізу кез келген білім беру мекемесінің дамуы мен жоғары жетістікке жетуінің негізгі факторы болып табылады . Бүгінгі таңда білім беру қызметін көрсетуде бәсеке күшейіп отыр , тұтынушылардың дайындық деңгейіне деген талаптары өсуде . Осындай кезеңде өз өмірін сақтап қалуы үшін мектеп үздіксіз өз қызметін жақсартуға және қайта құруға , оқу-тәрбие үрдісін жетілдіруге мәжбүр . Білім беру қоғамдық әрекет ретінде қоғамда өзгеріс ізін қалдырады . Білім беру жүйесінің даму деңгейі қоғамдық дамудың белгілі дәрежесінің нәтижесі немесе салдары деп айтуға болады . Дегенмен , кері байланыс та бар . Білім беру жүйесінің өзі қоғам мен оның дамуына ықпал етеді . Ол қоғамдық дамуды тездетуі немесе тежеуі мүмкін . Осы тұрғысынан қарайтын болсақ , білім берудегі бетбұрыс қоғамның болашақ дамуының тек қана салдары болып қоймай , қажетті шарттары да болып табылады . Әрине , педагогикалық инновацияның бір бөлігі ғана тек белгілі қоғамдық қатынастарда нақты ақиқат дүниеге айналады . Мысалы , ізгілендіру үрдісінің дамуының негізгі шарты қоғамдағы саяси қайта құрулар және оның жұмыс істеу экономикалық механизмінің өзгерісі болып табылады . Дегенмен , білім беру үрдісінің педагогикалық сұрыпталуының негізгі көпшілігі осы саланың қызметкерлері арқылы қалыптасады . Бұл өзгерістің ішкі , таза педагогикалық бөлігі іспетті сол әлеуметтік жағдайдың базасында , қоғам өзі құрып алған экономикалық , саяси құрылымда арттырылады . Мамандардың көрсетулері бойынша , экономика мен ғылым саласындағы барлық ірі жаңалық енгізулер АҚШ-тың еншісіне тиіп отыр . Мектептегі жаңарту бастамасы педагогикалық ұжымның өз үлесіне тиеді . Әр мектепте оқу-тәрбие үрдісі бойынша мамандар болуы тиіс , олардың негізгі міндеттеріне мұғалімдерге басшылық жасау және педагогикалық жаңалықты бақылап отыру , сонымен қатар барлық оқу пәндері бойынша әдістемелік жүйенің өзіне тән мерзімдік тексерісін өткізу кіреді . Американдық зерттеуші Погровтың пайымдауы бойынша , педагогикалық қайта құрушылықтың тарихы – бұл үздіксіз сәтсіздік нәтижелерін тәжірибеде бекіту . Тиак және басқа да зерттеушілер педагогикалық инновацияның әдетте өмірінің қысқа болатынына көңіл аударады . Инновациямен бірге өмір сүріп келе жатқан нәрсе , ол – жалғыз-ақ бақылауға оңай көнетін немесе қолданыстың жаңа саласын құрайтын құбылыс . Әдеттегідей барлық сәтсіздіктің себептерін бәрінен бұрын табиғаттарынан кертартпа және селсоқ , жалқау , ұқыпсыз және қиялдау қабілеті төмен мұғалімдерден іздейді . Дегенмен , басқа саладағы жағдайда осыған ұқсас “ Инновация және кәсіпкерлік ” деген кітабында Друкер негізгі шарттарды анықтауға тырыса отырып , адам тәжірибесінің толық көрінісін суреттейді , оның ішінде жаңа идеялар жемісті және ұзақ мерзімдік инновация адам қызметінің кез келген саласында қаралады . Ол адамзат тарихындағы көптеген алдыңғы қатарлы идеялар мен өмірдегі өзгерістер тамырын кең жайып кете алмағанын көре білді . Олардың көпшілігі жай ғана қызықты идеялар түрінде ғана қалып қоятын болған . Жаңа идеялардың тағдырына қатысты ол төмендегідей қорытындыларға келді : – идеялар айқын мақсатты көздеген және оларды жүзеге асыру мен тарату тәсілдері қалыптпасқан жағдайда ғана сәтті инновация бола алады ; – инновация жемісті болу үшін ол аз және өте нақты нәрседен басталуы қажет ; – ақпаратқа негізделген өзгерістің сәтті болуы екіталай , алынып отырған ақпарат оңай жолмен келсе немесе арзанға түссе ғана өз жемісін береді . Педагогтердің идеясы , ойлап шығарулары мен ашулары сияқты кез келген инновациялық қызметінің нәтижесі мектептер мен педагогика ғылымының прогрессивті дамуына ықпал етуі керек . Бұл қызметті күнделікті тіршілік әрекеті мен психологиялық және тағы да басқа стресс сияқты нәрселерден құтқарып , шығармашылық ой заңдылығы бойынша және ғылымның өзіне тән дамуының кең өріс алуына мүмкіндік беруі керек . Жалпы , білім беруде енгізілген жаңалық тек педагогикалық қана емес , ол қоғамдық та мәселе болып табылады , білім беру қызметі қоғам үшін ерекше ықылас білдіріп , балалар үшін бұл саладағы жаңалыққа қоғамның мүдделі екенін де айтуымыз керек . Білім берудегі жаңалық пен қоғамдағы жаңалық бір ғана мақсатты көздейді , олар даму мен прогрестің қабілетін арттыруы қажет . Білім берудегі жаңарту туралы айту барлық мағынасы қандай да бір қоғамдық қажеттіліктерді қанағаттандыруға бағытталған жағдайға ғана байланысты . Қоғамдық қажеттіліктің деңгейі мен сипаты ғана жаңалықты енгізу бойынша істелген жұмыстың бағыты мен жемістігін анықтайды . Сондықтан оларды негіздеуде тар шеңберде қолданылатын міндеттермен шектеліп қоймай , әлеуметтік-педагогикалық дамудың нақты бағыттары мен негізгі мақсаттарын ескеру қажет . Бұл ұсақ ұстанымсыз өз-өзімен , сондай-ақ , қоғамдық міндеттер мен қиндылықтармен де еш байланыссыз тәртіпсіз шашырап жатқан инновациядан аулақ болу үшін маңызды - дейді Найн . Оқушылармен жұмыс істеудің жаңа үлгілері мен тәсілдерін енгізу және қабылдау біздің мектептердің үздіксіз мұқтаждықтарынан туындайды . Сондықтан біз білім беруді демократияландыру мен ізгілендіруді үздіксіз жүріп , дамып отыратын қоғамдық үрдіс ретінде түсінеміз және ол инновацияға қысқа мерзімді , өткінші ғана құбылыс деп қарамайды . Білім беру жүйесінде инновацияны енгізу , қабылдау мен жетілдірудегі тоқтаусыз үрдіс ретінде , күнделікті білім беру қызметінің бөлігі ретінде қарауды талап етеді . Білім беру жүйесі қүрылымының өзі қоғам үшін , өмір сүріп отырған деңгейінде сақтап қалу үшін оның тамыры табиғатта , біздің қоғамның негізінде жатқанын түсіну керек . Дәл сол себептен қоғам құрылымындағы әрбір маңызды өзгеріс өзімен бірге білім беру жүйесін де жаңалыққа тартады . Осындай жағдайда білім беру жүйесі қоғамдық қызметтің басқа салаларымен бірлесе отырып қана аяғынан тұрып кетеді . Бұл жерде жоспарлы және сыртқы әсермен емес , ішкі себептермен болған жаңалықтар арасындағы сырттан және білім берудің өзінің ішінен болған өзгерістердің нақты шекараларын анықтау өте қиын екенін атап өткен жөн . Өйткені , инновациялар бір мезгілде қайта құрудың әрі негізгі нәтижесі , әрі ең тиімді тәсілі болып табылады . Мұндай жағдай білім беру мен тәрбие жұмысын ұйымдастырудың , сондай-ақ , “ мұғалім-оқушы ” қарым-қатынасындағы әдістеме мен үлгісін және мазмұнын да жаңалыққа жетелейді . Педагогикалық инновациялар білім берудің ішкі жүйесіндегі адамдар қызметінің нақты нәтижесі болып табылады . Колодин мен Смирновтің пікірлерінше , педагогикалық инновация мемлекеттік білім ұйымдары жасап , жүзеге асырған жаңалық емес , білім беру және ғылым жүйесінің ұйымдары мен қызметкерлері жасаған жаңалықтар . Сонымен қатар білім беру саласында болып жатқан өзгерістердің барлығын авторлар педагогикалық инновацияға жатқыза алмайды . Бұл категорияға олар білім берудің қоғамдық жағдайдағы өзгерісін , оның мәртебесінің жоғарылауы мен қаржыландырудың өсуі сияқты мысалдарды жатқызады . Бұл бәрінен бұрын қандай да бір әлеуметтік үрдістің нәтижесі , қоғамның саяси бағытындағы өзгеріс немесе қайта құру , яғни саяси қайта құрулар нәтижесі . Білім беру мекемелерін жабдықтау да таза педагогикалық инновация болып табылмайды , бұл – инновацияның компьютерлік техника саласына енуі , оқу құралдарының ендірілуі . Білім беру жүйесінің құрылымындағы өзгерістерді де педагогикалық инновация деп атауға болмайды . Бұл дұрысында білім беруді басқару саласындағы инновация . Басқару инновациясына мектеп ұйымының ішкі қызметіндегі кейбір жаңадан енгізілген нәрселерді жатқызуға болады . Кең ауқымда инновациялық қозғалыс – қайта құру үшін қажетті құбылыс . Оның өмірде болуы қайта құруды жасаудың негізгі әлеуметтік шарты ретінде көрінеді . Бұндай қозғалыс қайта құруды жүзеге асырудың маңызды шарты ғана емес , оған дайындық құралы болып та табылады . 