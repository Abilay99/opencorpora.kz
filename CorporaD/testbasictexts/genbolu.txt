Сонымен біз қажет гені бар ДНҚ фрагментін бөліп алдық , алайда , ол әлі де болса геннің өзінен ұзындығы бойынша бірнеше нсе үлкен . Фагтық вектордың ішіне орта есеппен 15—20 мың сиятындай етіп құрастырылатыны естеріңізде болар , ал геннің орташа ұзындығы — 1-2 мың . Міне сондықтан да жеке генді бөлу жұмысы осымен аяқталмайды . Гендер жинағынан бөлінгенДНҚ сегментін қайтадан әр түрлі рестриктазалармен үзеді , осының нәтижесінде ұзындығы бойынша әр түрлі рестриктер немесе ДНҚ үзінділері алынады . Алынған үзінділерді электрофорезден өткізеді , мұның нәтижесінде олар агарозалық гельде ұзындығына сәйкес таралады: үзінді қысқа болған сайын , ол электр өрісінің әсерінен агарозалық гельде жылдам қозғалады . Осындай гельді бром этидиімен бояп , оның суреті бойынша рестрикттердің ұзындығын анықтайды . Бұдан кейін жауапты кезең — ДНҚ-ны денатурациялау арқылы жалғыз тізбекті үзінділер алып , оларды нитроцеллюлозалы сузгіге ауыстыру басталады . Ол үшін электрофорез аяқтала салысымен агарозалық гельді тұздың қанықтырылған ерітіндісіне батырып , сүзгі қағаздың үстіне орналастырады . Гельді нитроцеллюлозамен жабады , ал олардың үстіне бірнешн құрғақ сүзгі қағаздарын салып престейді . Тұз ерітіндісі құрғақ сүзгі қағазына сіңеді , ол үшін ерітінді гельден , онан соң нитроцеллюлозалы сүзгіден өтуі керек . Гельдегі ДНҚ үзінділері ерітіндімен бірге тасымалданады , бірақ нитроцеллюлозалы сүзгіде тұтылып бекінеді . ДНҚ үзінділерінің нитроцеллюлозалы сүзгідегі орындары электрофорез пластинкасындағы орналасу тәртібіне дәлме-дәл келеді . Сонымен электрофорездегі рестриктер таңбасы нитроцеллюлозалы сүзгіде алынды . Бұл әдісті Саузерн ұсынды , сондықтан ол Саузерн блотинг деп аталады . Саузерн бойынша блотинг әдісінің маңызы жалпы геномнан жеке гендерді бөлуде арта түседі . Бұл молекулалық деңгейдегі күрделі жұмыс үлкен мұқияттылықты керек етеді . Мысалы , сүтқоректілер клеткасының геномы 109 құралған болса , онда ұзындығы тіпті 5000 тең жалғыз ген геномның бар болғаны ядролық ДНҚ-ының 0 , 00005 %-ін ғана құрайды . Әдісті РНҚ үшін де қолдануға болады . Мұнда гибридизация өткізу үшін бірқатар өзгерістер енеді . Бұл әдіс Нозерн блотинг деп аталады ( Саузерн — оңтүстік деген мағынаны білдірсе , керісінше Нозерн-солтүстік әдісі де-ген атау пайда болды ) . Қалған операциялар генотеканың скринингісіндей өтеді: нитроцеллюлозалы сүзгіде ДНҚ денатурацияланып , радиоактивті сүңгімен гибридизацияланады және қажет ген орналасқан ДНҚ үзінділері радиоаутографияның көмегімен табылады . Рекомбинантты ДНҚ технологиясында шоғырларды гибридизациялау әдісінен басқа қажет генді тауып анықтаудың тағы фенотиптік және иммунологиялық екі әдісі белгілі . Фенотиптік әдісі ізделіп отырған геннің клетканың фенотипін шұғыл өзгертетініне негізделген . Мұндай клетка ізделіп отырған ген енбеген клеткалардан қоректік ортада өсу қабілеттілігі бойынша көзге түреді . Рекомбинантты ДНҚ-ны фенотиптік сұрыптау әдісінің бір мысалын жоғарыда рВR322 плазмидасын вектор ретінде таңбалауынан байқауға болады: қажет гені бар рДНҚ тек ампицилинді ортада ғана өсе алады , ал векторға енбеген ДНҚ-ның басқа үзінділер мұндай ортада жойылып кетеді . Плазмидалық векторды β — галактозидаза ферментінің гені арқылы таңбалап , қажет бактериялық клонды фенотипі бойынша іріктеуге болады . Бұл ферменттің дисахарид лактозаны және оның аналогтарын ажырататынын білеміз . Аналог ретінде 5-бром — 4-хлор — 3-индолил — р — галактозид қосылысын алуға болады , оны генетиктер Х-гал деп атайды . β — галактозидаза одан ашық көгілдір түсті бояу — бромхлориндолды ажыратады . Плазмидаға β — галактозидазаның генін енгізіп , ДНҚ құрастыруға болады . Осы ферменттің гені жоқ Соlі немесе басқа бактерияларға аталған ген бар векторды енгізіп , олар өсіп жатқан ортаға Х-гал қосса , онда ген бойынша рекомбинантты клеткалар көгілдір түсті , ал бастапқы клеткалар түссіз шоғырлар түзейді . Енді , тәжірибеде β — галактозидаза генінің арасын арнайы рестриктазаның көмегімен үзіп , орнына қажет ДНҚ үзіндісін жалғайды , мұның нәтижесінде β — галактозидаза гені активтілігін жоғалтады . Осындай рекомбинантты ДНҚ-мен трансформацияланған клеткалар қатты ортада түссіз шоғырлар түзейді , оларды бастапқывекторы барклеткалардан ( көгілдір ) оңай ажыратуға болады . Иммунологиялық әдіс геннің өнімі – белок құрамымәлім болса қолданылады . Бұл әдіс белокқа антизаттар синтездей алу мүмкіндігіне сүйенеді . Алдымен рекомбинантты молекулалар бар клетка шоғырын агардың үстінде лизиске ұшырайды . Онан соң поливинил пластинкасына антизаттарды бекітіп , антиген — антизат байланысу реакциясын жүргізеді . Антизаттар тек өзіне сәйкес белоктармен ғана байланысады . Петри шынысындағы белоктың яғни қажет геннің орнын радиоактивті элементпен белгіленген антизаттар арқылы табады . Полимерлі пластинкада радиоактивті бөліктердің орналасу тәртібі бойынша активті гендері бар бактериялардың шоғырын табуға болады . 