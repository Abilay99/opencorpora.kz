Сөздің мәнерлілігі дегеніміз - адамның сөйлеу кезіндегі эмоциялық қалпын білдіре алуы , яғни әрбір сөйлемді өзінің сазымен айта алуы . Француз ғалымы Брока « адамдардың ми сыңарларының сол жақ бөлігінде ( маңдай қыртысының төменгі жағында ) адамның дыбыстап сөйлей алуын басқарып тұратын жүйке орталығы бар , ал сөзді қабылдау көптеген анализаторлардың ( көру , есту , қозғалыс ) бірлескен қызметін қажет етеді » - , дейді . Егер , сөйлеудің алғашкы функциясын ішкі психикалық іс-әрекет деп қарауға болса , коммуникативтік функция - басқа адамдармен қатынас жасауға бағытталып , өзгелерге естірте , дауыстай сөйлеу әрекеті . Сыртқы сөйлеудің өзі ауызша және жазбаша сөйлеу болып бөлінеді . Бұл жағдай сөйлеушінің өз ойын түгел айтып беруіне , сөз болып отырған затқа қатынасын білдіруіне және тыңдаушыға сөзін түсіндіре алуына көмектеседі . Монологты сөйлеу дегеніміз - бір адамның өз ойын , білімін ұзақ уақыт жүйелей , сабақтай баяндауы . Монологты сөйлеу де қарым-қатынас жағдайында дамиды , бірақ мұнда қарым-катынас сипаты басқаша . Монологтық сөйлеу дегеніміз бір адамның сөзі , яғни баяндамашының , лектордың создері . Баяндама жасау және сөз сөйлеу монологты сөйлеудің формалары болып табылады . Жазбаша сөз сөйлеу . Жазбаша сөз сөйлеу ауызша сөз сөйлеуден кейін пайда болды . Жазбаша сөйлеу адам баласы хат танырлықтай дәрежеге жеткенде , ауызша сөйлеудің біршама дамыған кезінде ғана пайда бола бастайды . Сөз сөйлеу стилдері : күнделікті тұрмыстық , көркемдік , іскерлік , ғылыми түрде болады . Адамның сөйлеу мәдениеті мен сөз сөйлеуге жан- жақты төселуі оның сөйлеу стилін қарым-қатынас ситуациясына бағындыра білуінен көрінеді .