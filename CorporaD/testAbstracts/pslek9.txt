Түйсік деп – қоршаған сыртқы дүниедегі заттар мен құбылыстардың жеке қасиеттерінің сезім мүшелерімізге әсер етіп , миымызда бейнеленуін айтамыз . Түйсік заттың сезім мүшесіне әсер еткен кезде ғана пайда болады . Беркли , Юм , Мах оқымыстылардың айтуынша түйсіктердің мазмұны сыртқы тітіркендіргіштердің , яғни сыртқы дүниедегі заттар мен құбылыстардың қасиеттеріне байланысты емес , ол түгелдей сезім мүшелерінің өздерінің жұмыс істеу қасиеттерімен белгіленетін болады деп тұжырымдайды . Түйсіктер сезім мүшелерімізге байланысты : көру түйсігі , есту түйсігі , дәм түйсігі , иіс түйсігі , тері түйсігі , кинестезиялық , статикалық , вибрациялық және органикалық түйсіктер болып бірнеше түрге бөлінеді . Ерте кезден бастап адамның сыртқы бес сезім мүшесіне орай көру , есту , сипап сезу , иіс және дәм түйсіктерін ажыратқан . Рецепторлардың организмде орналасуына қарай түйсіктерді үлкен үш топқа бөлуге болады : дененің беткі қабатында орналасуына қарай экстерорецептор ( керу , есту , тактильдік ) бұлшық ет , сіңірде орналасқан түйсіктер проприорецептор ( кинестезиялық , статикалық , вибрациялық ) және ішкі мүшелеріміздің күйін бейнелейтін яғни , аштықты , шөлдегенді , ыссы- суықты түйсіну интерорецепторлар ( органикалық түйсіктер ) болып бөлінеді . Егер көзге ұзын толқынды сәуле әсер етсе , онда бірінші жұмыр жасушалар қозу күйінде келеді де , осының нәтижесінде адам қызыл түсті түйсінеді , екінші жұмыр жасушалар қозса - онда жасыл түсті түйсіну пайда болады да , үшінші жұмыр жасушалардың қозуы - күлгін түсті түйсінуге мүмкіндік береді . Тітіркендіргіш әсерінің тоқтағанына қарамастан , түйсіктің аз ғана уақыт болса да өз күшінде қалатын кездерін бір ізді бейнелер деп атайды .