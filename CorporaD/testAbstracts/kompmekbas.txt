Өйткені шағын комплектілі мектеп – қоғамның талаптарына сай , білім алуда оқушылардың сұранысын қанағаттандыруды қамтамасыз ететін , Үкіметіміздің мектеп туралы нормативтік құжаттарымен анықталатын қызметін атқаруды жүзеге асыратын жалпы білім беретін мектептің бір типі . Аталған бағдарламаның жүзеге асуы шағын комплектілі мектеп алдында тұрған нақты проблемаларды , қазіргі жағдайларға нақты баға беруге қажетті тенденциялар мен заңдылықытарды зерттеуге , жалпы білім беретін мектептің бір типі ретіндегі шағын комплектілі мектептің даму перспективаларын , оқу-тәрбие үрдісін және басқаруды жетілдірудің жоспарын анықтауға мүмкіндік туады . Жоғарыда аталған принциптермен қатар басқаруда мектептің дамуын жүзеге асыратын , оны бір деңгейден екінші деңгейге өткізетін , жеке тұлғаны дамытуға бағытталған – жоспарлау , мақсатқа жетуді қамтамасыз ететін , оның орындалуын анықтауға бағытталған – бақылау , оқу-тәрбие үрдісінің тиімділігіне бағытталған – оңтайлық , нақты нәтижеге бағытталған – әділдік , кадрларды іскерлігіне , қабілетіне қарай қою принциптеріне сүйену шағын комплектілі мектепте білім беру сапасын арттырудың бірден-бір жолы . Бұдан шығатын қорытынды – шағын комплектілі мектеп жағдайында маркетинг – оның үздіксіз дамуына ықпал етіп , қоғаммен тығыз байланыс орнатады , соның негізінде мектеп басшылары мектептің даму стратегиясы мен тактикасын анықтайды . Сонымен , жоғарыдағы айтылғандарды сараптай келе айтарым – шағын комплектілі мектеп басшылары білім берудің ұлттық үлгісін жүзеге асырудың бүгінгі күнгі талаптары негізінде ұжымның , мекеменің , жергілікті жердің ерекшелігін ескере отырып , үнемі ізденіс үстінде болып , басқарудың тиімді жолдарын қолдануы керек .