Бірі заңының мықтылығына , жазаның қаталдығына иек артса , енді бір ел жемқорлыққа жол бермеу үшін мемлекеттік қызметкерлерге қойылатын талапты көтеріп , олардың жалақысын жоғарылатуды жөн санайды . Қазақстан жас мемлекет болғандықтан , дамыған елдердің жемқорлыққа қарсы қолданған тәжірибесінің барлығын зерделеп , артық-кемін екшеп , өз қызметтерінде қолдануға тырысуда . Содан болар , бұл елдерде кеселге қарсы тұрудың , жемқорлықтың себеп-салдарын анықтап , оның алдын алудың жолдары барынша тиімді қарастылған . Одақтастар елдер ішінде алғаш рет жоғарыдағы қағидаларды құқықтық тұрғыда жүйелеп , « Сыбайлас жемқорлыққа қарсы күрес туралы » Заңды қабылдауды Қазақстанның жемқорлыққа қарсы ымырасыз күрес жариялағанын дәлелдейді . Ақтөбе облыстық сотында , аудандық және оған теңестірілен соттарында сыбайлас жемқорлыққа қарсы күрес іс-шаралары өте жақсы деңгейде қойылған . Осы істелген қыруар жұмыстардың арқасында 2011- 2016 жыл аралығында Ақтөбе облыстық соттарының судьялары мен сот мамандарының арасында сыбайлас жемқорлық қылмыстарына жол беру болған жоқ .