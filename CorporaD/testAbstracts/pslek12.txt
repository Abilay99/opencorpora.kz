Ойлау дегеніміз – сыртқы дүние заттары мен құбылыстарының байланыс – қатынастарының миымызда жалпылай және жанама түрде сөз арқылы бейнеленуі . Ойдың белсенділігі мына төмендегі жағдайлармен байланысты : 1 ) Ой адамның айналасындағы дүниемен байланыспайынша өздігінен пайда болмайды , ойдағы негізгі мақсат - сұраққа жауап беру , мәселені шешу ; 2 ) Алға қойған мақсатты шешуге қажетті әдіс жолдар қарастыру . Адам ойдың дұрыс немесе бұрыс екенін білу үшін оны әр түрлі жолмен шешіп , тәжірибесімен салыстырып , тексеріп отыруы тиіс . Адам сыртқы дүние құбылыстарының сырын көбірек білген сайын оның ойлауы да жетіле түседі , қазір ойлаудың практикалық әрекетпен байланысқан сан-салалы түрлері пайда болды . Ойлау процесінің пайда болуы үшін екі шарт қажет : 1 ) Жаңа нәрсені белгілі нәрседен айыра білу ; 2 ) Бұл жаңа және бейтаныс нәрсені тануға , түсінуге , сырын ашуға ұмтылу . Мәселен , адам мылтықтың құрылысын қандай , оны қандай бөлшектерге бөлуге болады десе , мұндайда оның ойы көрнекті , бейнелі болады . Ақыл-ойға қабілеттілік деп нақты бір адамның ойлану өзгешелігін білдіретін сапалар жиынтығы айтылады . Адамның ойлауы дәлелділік пен нанымдылыққа оның пікірлерінің , қорытындыларының дұрыстығын растайтын фактілерді , шындық құбылыстарын , ашылған заңдылықтарды өзінде бар білімнен іріктеп алуды білетін шағында ғана емес , сонымен катар осыған басқаларды да нандыра алатын шағында ие болады . Білімді пайдалана білу және өзіңе де , басқаға да адамның бұл ережені қолданған , арнайы жасаған себептерін түсіндіру - ойлау процесінің өзін оның барлық буындарында реттеп , өтуінің бір ізділігін де қадағалап отыруды қажет етеді . Ойлаудың жеке- даралықты ерекшелігі әр адамның өзін өз қызметімен байланысты ойлау түрлерін таңдай білуіне байланысты .