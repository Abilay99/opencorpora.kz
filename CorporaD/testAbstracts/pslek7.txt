Ортақ мақсатқа жету үшін біріккен және белгілі бір қоғамдық міндетті атқаратын әрекеттер жиынтығы іс-әрекет болып саналады . Әр бір адам іс- әрекет кезінде белгілі бір жайларға байланысты және қандай да бір мақсат көздеп қимыл жасаушы ретінде әрекет етеді . Қандай да болсын күрделі іс-әрекетті орындау үшін адамға мақсатқа жетуді қамтамасыз ететін қимыл және әрекет жайлы мәліметтер қажет . Адам жеке әрекеттерді орындау дағдысын меңгерсе , іс-әрекет мінсіз атқарылатын болады . Сөйтіп , қандай да іс-әрекетте болсын оны орындаудың дұрыс әдісін игеру және жеке компонентін дағдыға айналдыру сол іс-әрекетті табысты атқарудың бірінші кезектегі міндеті болып табылады . Белгілі бір іс-әрекет жүйесінде қалыптасқан дағдылардың сипаты меін дәрежелерінід арақатынасы адамның психикалық ерекшеліктеріне тәуелді болады . Адам белгілі бір іс-әрекетті меңгергенде әдетте оның бойында бір емес бірнеше дағды қатарынан қалыптасады . Іс-әрекеттің үш түрін бөліп көрсетуге болады : ойын , оқу және еңбек . Адам іс-әрекетінің негізгі түрі еңбек болып табылады . Іс-әрекет түрлері бір-бірінен бөлек өмір сүрмегенімен , адам өмірінің әр түрлі кезеңінде олардың маңызы түрліше болады . Өмірдің бір кезеңінде жетекші іс-әрекет ойын болса , екінші кезеңінде - оқу , ал үшінші кезеңде - еңбек болады . Сөйтіп , бұл арада біз іс-әрекеттердің адам өмірінің белгілі бір кезеңінде басты іс-әрекет болып табылатындары жайында әңгімелеспекпіз . Ойын адам әрекетінің бір түрі болғандықтан , оның да өзіне тән мотивтері болады . 6-7 жасқа келген кезде мерзімі едәуір ұзаратын сюжеттік-рөлдік ұжымдық ойындарда балалар ойынның негізгі мағынасын және жолдасының іс-әрекетін қадағалайтын болады . Ойын мектеп жасына дейінгі балалардың іс-әрекетінің негізгі түрі болғанымен іс-әрекеттің басқа түрлерін жоққа шығармайды .